<!doctype html>
<!--[if lt IE 7]><html class="no-js lt-ie9 lt-ie8 lt-ie7" lang="en"> <![endif]-->
<!--[if (IE 7)&!(IEMobile)]><html class="no-js lt-ie9 lt-ie8" lang="en"><![endif]-->
<!--[if (IE 8)&!(IEMobile)]><html class="no-js lt-ie9" lang="en"><![endif]-->
<!--[if gt IE 8]><!--> <html class="no-js" lang="en"><!--<![endif]-->
<head>
<meta charset="utf-8">
<title>Latest Post &#8211; Nick Untitled</title>
<meta name="description" content="IT / Diary / Thought">
<meta name="keywords" content="nickuntitled, IT, Computer, Diary, Thought">

<!-- Twitter Cards -->
<meta name="twitter:card" content="summary">
<meta name="twitter:image" content="http://www.nickuntitled.com/images/">
<meta name="twitter:title" content="Latest Post">
<meta name="twitter:description" content="IT / Diary / Thought">
<meta name="twitter:creator" content="@https://twitter.com/nicknznick">

<!-- Open Graph -->
<meta property="og:locale" content="en_US">
<meta property="og:type" content="article">
<meta property="og:title" content="Latest Post">
<meta property="og:description" content="IT / Diary / Thought">
<meta property="og:url" content="http://www.nickuntitled.com/page/3/index.html">
<meta property="og:site_name" content="Nick Untitled">

<meta name="google-site-verification" content="qIQtuRQIEsO2Dan1wOTD6x-CDPcoQ3enR7l6eKduZ8c">
<meta name="msvalidate.01" content="1206820A3BC80F9698E26F9CAE20561D">


<link rel="canonical" href="http://www.nickuntitled.com/page/3/index.html">
<link href="http://www.nickuntitled.com/feed.xml" type="application/atom+xml" rel="alternate" title="Nick Untitled Feed">

<!-- http://t.co/dKP3o1e -->
<meta name="HandheldFriendly" content="True">
<meta name="MobileOptimized" content="320">
<meta name="viewport" content="width=device-width, initial-scale=1.0">

<!-- For all browsers -->
<link rel="stylesheet" href="http://www.nickuntitled.com/assets/css/main.css">
<!-- Webfonts -->
<link href="//fonts.googleapis.com/css?family=Lato:300,400,700,300italic,400italic" rel="stylesheet" type="text/css">

<meta http-equiv="cleartype" content="on">

<!-- Load Modernizr -->
<script src="http://www.nickuntitled.com/assets/js/vendor/modernizr-2.6.2.custom.min.js"></script>

<!-- Icons -->
<!-- 16x16 -->
<link rel="shortcut icon" href="http://www.nickuntitled.com/favicon.ico">
<!-- 32x32 -->
<link rel="shortcut icon" href="http://www.nickuntitled.com/favicon.png">
<!-- 57x57 (precomposed) for iPhone 3GS, pre-2011 iPod Touch and older Android devices -->
<link rel="apple-touch-icon-precomposed" href="http://www.nickuntitled.com/images/apple-touch-icon-precomposed.png">
<!-- 72x72 (precomposed) for 1st generation iPad, iPad 2 and iPad mini -->
<link rel="apple-touch-icon-precomposed" sizes="72x72" href="http://www.nickuntitled.com/images/apple-touch-icon-72x72-precomposed.png">
<!-- 114x114 (precomposed) for iPhone 4, 4S, 5 and post-2011 iPod Touch -->
<link rel="apple-touch-icon-precomposed" sizes="114x114" href="http://www.nickuntitled.com/images/apple-touch-icon-114x114-precomposed.png">
<!-- 144x144 (precomposed) for iPad 3rd and 4th generation -->
<link rel="apple-touch-icon-precomposed" sizes="144x144" href="http://www.nickuntitled.com/images/apple-touch-icon-144x144-precomposed.png">



</head>

<body id="post-index" >

<!--[if lt IE 9]><div class="upgrade"><strong><a href="http://whatbrowser.org/">Your browser is quite old!</strong> Why not upgrade to a different browser to better enjoy this site?</a></div><![endif]-->
<nav id="dl-menu" class="dl-menuwrapper" role="navigation">
	<button class="dl-trigger">Open Menu</button>
	<ul class="dl-menu">
		<li><a href="http://www.nickuntitled.com/">Home</a></li>
		<li>
			<a href="#">About</a>
			<ul class="dl-submenu">
				<li>
					<img src="http://www.nickuntitled.com/images/me.jpg" alt="Kittisak Chotikkakamthorn photo" class="author-photo">
					<h4>Kittisak Chotikkakamthorn</h4>
					<p>A Thai student living in Thailand is interested in IT/Science/Photography.</p>
				</li>
				<li><a href="http://www.nickuntitled.com/about/"><span class="btn btn-inverse">Learn More</span></a></li>
				
				<li>
					<a href="http://twitter.com/https://twitter.com/nicknznick"><i class="fa fa-fw fa-twitter"></i> Twitter</a>
				</li>
				<li>
					<a href="http://facebook.com/https://www.facebook.com/nnznick"><i class="fa fa-fw fa-facebook"></i> Facebook</a>
				</li>
				<li>
					<a href="https://google.com/+KittisakChotikkakamthorn"><i class="fa fa-fw fa-google-plus"></i> Google+</a>
				</li>
				
				
				
				
				
				
			</ul><!-- /.dl-submenu -->
		</li>
		<li>
			<a href="#">Posts</a>
			<ul class="dl-submenu">
				<li><a href="http://www.nickuntitled.com/posts/">All Posts</a></li>
				<li><a href="http://www.nickuntitled.com/tags/">All Tags</a></li>
			</ul>
		</li>
		
	</ul><!-- /.dl-menu -->
</nav><!-- /.dl-menuwrapper -->


<div class="entry-header">
  
  
  <div class="header-title">
    <div class="header-title-wrap">
      <h1>Nick Untitled</h1>
      <h2>Latest Post</h2>
    </div><!-- /.header-title-wrap -->
  </div><!-- /.header-title -->
</div><!-- /.entry-header -->

<div id="main" role="main">
  
<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-11-30T13:18:43+07:00"><a href="http://www.nickuntitled.com/blog/998">November 30, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/998" rel="bookmark" title="เรื่องราวของฟอร์เวิร์ดเมล และฟอร์เวิร์ดไลน์" itemprop="url">เรื่องราวของฟอร์เวิร์ดเมล และฟอร์เวิร์ดไลน์</a></h1>
    
  </header>
  <div class="entry-content">
    <p>"เราได้รับข้อความฟอร์เวิร์ดไลน์เท็จอีกแล้ว..."</p>
<p>คำพูดนี้เราพูดขึ้นมาขณะที่เราอ่านข้อความที่แม่ส่งต่อจากเพื่อนแม่อีกทีครั้งแล้วครั้งเล่า เนื้อหาข้อความฟอร์เวิร์ดไลน์ที่แม่ส่งต่อมาอีกครั้งมาจะเป็นบทความที่คัดลอกมาจากอินเตอร์เน็ต ข้อความที่มาจากฟอร์เวิร์ดเมลตั้งแต่สมัยที่ประเทศไทยมีอินเตอร์เน็ตใหม่ๆ หรืออาจจะเป็นฟอร์เวิร์ดเมลที่แปลมาจากฟอร์เวิร์ดเมลในต่างประเทศอีกที แล้วเราได้รับฟอร์เวิร์ดเมล และฟอร์เวิร์ดไลน์ครั้งแรกเมื่อไรล่ะ?</p>
<p>จุดเริ่มต้นที่เราได้รับฟอร์เวิร์ดเมลครั้งแรกเมื่อที่เราเริ่มใช้งานอินเตอร์เน็ตประมาณ 10 กว่าปีมาแล้ว ช่วงนั้นเองเราไปอบรมคอมพิวเตอร์สถานที่แห่งหนึ่งแล้วทางนั้นแนะนำให้มีบัญชีอีเมล บัญชีอีเมลแรกที่เคยสมัครก็มีชื่อเว็บต่อท้ายว่า thaimail.com ซึ่งเป็นเว็บให้บริการอีเมลของไทยที่ตั้งขึ้นในปี 2540 แต่ปัจจุบันเว็บนี้ปิดบริการเรียบร้อยแล้ว</p>
<p>ต่อมาเราสมัครอีเมลที่มีชื่อเว็บต่อท้ายว่า hotmail.com อีกชื่อหนึ่งนอกเหนือจาก Thaimail เราสมัครเมลเพื่อนำเมลนี้ไปสมัครเล่นเกมออนไลน์โดยที่เราเอาเลขที่บัตรประชาชนของเราเอง กับจิ๊กของคนอื่นมากด (ไม่ดีนะ) ส่งงานให้เพื่อนเพื่อทำการบ้าน หรือสมัครอีเมลเพื่อรับข่าวสารจากเว็บต่างๆ แต่เราก็ไม่เคยอ่านจนกระทั่งเราเข้าไปเว็บนี้เพื่อเช็คเมลพบว่ามีคนที่รู้จักส่งฟอร์เวิร์ดเมลมา...</p>
<p><!--more--></p>
<p>ข้อความฟอร์เวิร์ดเมลที่เราได้รับครั้งแรกจะมีหัวเรื่องที่เขียนว่า <strong>FW:</strong> ตามด้วยชื่อเรื่องที่อยากจะให้เราอ่านแล้วส่งข้อความต่อไปให้มิตรสหายอีกหลายคน เราเปิดอ่านข้อความฉบับนั้นจะพบรายชื่อบุคคลที่เคยส่งต่อมาเรื่อยๆ จนกระทั่งเห็นข้อความทีต้องการให้อ่านข้างล่างสุดที่มีเนื้อหาที่พูดถึงการเตือนภัยที่มาจากบุคคลแปลกหน้าที่ใช้สารเคมีที่ไม่ทราบชื่อทาแล้วจะสะกดจิตได้</p>
<p>เมื่อเราอ่านตอนนั้นก็ก็เชื่อเหมือนที่หลายคนที่เริ่มใช้อินเตอร์เน็ตรับข้อความแล้วเชื่อข้อความในนั้นโดยที่เราไม่ได้ตรวจเลยว่าข้อความนั้นเป็นจริงหรือไม่ เราปิดเมลฉบับนั้นแล้วไม่ได้อ่านฉบับอื่นอีก</p>
<p>เวลาผ่านไปเรื่อยๆ ก็มีข้อความอีกหลายฉบับแต่เราจะไม่กล่าวถึงเพราะเนื้อหาจะเป็นเรื่องเกี่ยวกับข่าวที่เราเคยสมัครไว้แต่ไม่เคยอ่าน กับข้อความเตือนภัยที่ซ้ำๆ กันไป จนกระทั่งเจอข้อความอีกฉบับหนึ่งที่ขึ้นต้นด้วย <strong>FW:</strong> ที่ไม่ใช่ข้อความเตือนภัยแต่เป็นข้อความที่ให้เชิญชวนในทำงาน part time</p>
<p>ข้อความที่เชิญชวนให้ทำงาน part time ที่เราเคยได้รับฉบับนั้นมีหัวข้อที่เขียนไว้ว่า</p>
<blockquote><p>ด่วน!!!! ช้าหมด อดรวย รายได้เสริม 20,000 - 50,000 บาท/เดือน</p></blockquote>
<p>เราก็งงๆ เพื่อนจะส่งข้อความนี้ได้อย่างไร แล้วเราเหลือบไปดูชื่อคนที่ส่งเมลก็เป็นคนที่ไม่รู้จัก เราก็ไม่เข้าใจว่าเขารู้เมลของเราได้อย่างไร หรือว่าเราเคยทิ้งอีเมลไว้ที่เว็บสาธารณะไว้สักแห่งหนึ่งซึ่งเป็นคำตอบที่ตอบไม่ได้ ต่อมาเราอ่านข้อความเชิญชวนในนั้น</p>
<p>ข้อความเชิญชวนที่เขียนในอีเมลฉบับนั้นกล่าวไว้ว่ารายได้เสริมเท่านี้ต่อเดือน พร้อมคุณสมบัติไม่กี่ข้อ กับเพียงแค่มีเวลาไม่กี่ชั่วโมงก็ทำงานที่บ้านได้แล้ว พร้อมกับด่วน!!! รับจำนวนจำกัดและฝากข้อมูลส่วนตัวที่ให้เราส่งกลับไปจากนั้นทางบริษัท (ที่มีตัวตนหรือเปล่าก็ไม่รู้) จะติดต่อกลับไป</p>
<p>เราเลื่อนข้อความลงไปด้านล่างสุดก็เจออีเมลฉบับนั้นเขียนไว้ว่า ขออภัยหากข้อความนั้นถูกส่งถึงคุณโดยบังเอิญ เราก็เอ่อ...ข้อความนี้บังเอิญเหรอ? ก็งงๆ เราปิดเมลฉบับนั้นแล้วไปอ่านฉบับอื่นก็เป็นข้อความแนวนี้ เราอ่านแค่หัวข้อก็รู้แล้วว่าข้อความนั้นเป็นข้อความที่เชิญชวนให้ทำงานแบบนี้ เราตัดสินใจลบเมลอีกหลายฉบับที่เห็นหัวข้อลักษณะนั้นไป</p>
<p>จากนั้นอีกไม่กี่ปีก็มีเหตุการณ์ทางการเมืองขึ้นในปี พ.ศ. 2553 ก็มีเหตุการณ์ชุมนุมของเสื้อแดง ช่วงนั้นเองมีเพื่อนหลายคนเปิดบัญชีใช้งานเฟสบุ๊คแล้วแต่เรายังไม่ได้สมัครใช้งาน เรายังใช้บริการ Windows Live Messenger อยู่ เราเปิดอ่านอีเมลตามปกติก็เจอข้อความที่เป็นฟอร์เวิร์ดเมลอีกแล้วหัวข้อขึ้นต้นด้วย <strong>FW:</strong> เหมือนกันเป๊ะไม่มีผิด ตามด้วยชื่อเรื่องที่อยากจะให้เราเข้าไปอ่าน เราก็กดเข้าไป</p>
<p>ข้อความที่เราอ่านในช่วงนั้นเองมักจะเป็นข้อความที่แสดงออกถึงความเกลียดชังต่อบุคคลท่านั้นคนเดียวที่ยังอยู่ต่างประเทศ กับข้อความที่แสดงออกถึงความเกลียดชังต่อฝ่ายตรงข้าม และข้อความที่แสดงออกถึงความขัดแย้งในสามจังหวัดชายแดนภายใต้ รูปที่อยู่ในอีเมลฉบับนั้นมักจะเป็นรูปที่แสดงออกได้ถึงความรุนแรง บางรูปจะเป็นรูปที่เกี่ยวกับคนตายในสภาพที่เรียกว่าคนทั่วไปอาจจะทนไม่ได้ อาจจะถึงขั้นอาเจียน ยกเว้นแต่คนที่ทำงานในมูลนิธิป่อเต็กติ๊ง หรือแพทย์นิติเวช หรือตำรวจที่เราคิดว่าน่าจะทนได้เพราะต้องเจอสภาพแบบนี้อยู่บ่อยๆ</p>
<p>ตอนนั้นเราที่เราเจอรูปแบบนั้นเราก็รู้สึกถึงอาการคลื่นไส้อาเจียนเลยรีบปิดอีเมลฉบับนั้นพร้อมกับลบทิ้งไปเลย ต่อมาเราก็เจออีเมลแบบนี้อยู่หลายฉบับ เราไม่ได้อ่านเข้าไป เราตัดสินใจปล่อยทิ้งไว้ไม่อ่านไปเลยจนกระทั่งพ้นเหตุการณ์นั้นออกไป</p>
<p>อีกหลายวันต่อมาเราก็เจอจดหมายแบบเดิมอีก ข้อความนั้นไม่เป็นจดหมายที่แสดงออกถึงความรุนแรง หรือแสดงออกถึงความเกลียดชังแล้ว แต่เป็นข้อความที่เชิญชวนให้ทำงาน part-time แบบข้อความที่เราพูดถึงในบรรทัดก่อนหน้านั้น เราก็ไม่ได้อ่านเช่นเดียวกัน จนกระทั่งผ่านไปทางบริษัทไมโครซอฟท์เปิดตัว <a href="http://outlook.com" target="_blank">Outlook.com</a> ตอนนั้นเราสมัครใหม่เป็นอีกชื่อหนึ่งแล้วเราปรับให้อีเมลที่อยู่ในบัญชีเก่าอยู่ในโฟลเดอร์ชื่อเดียวกันกับอีเมลนั้น และตัดสินใจปิดอีเมลเก่านั้นไปเรียบร้อย เราก็พบว่าไม่มีข้อความฟอร์เวิร์ดเมลส่งมาถึงเมล Outlook ของเราอีก</p>
<p>เรื่องราวของฟอร์เวิร์ดเมลก็จบเท่านี้ ต่อมาจะเป็นเรื่องราวของฟอร์เวิร์ดไลน์ที่มีเนื้อหาคล้ายกันแต่จะแตกต่างกันกับฟอร์เวิร์ดเมลนิดหน่อย</p>
<p>จุดเริ่มต้นของฟอร์เวิร์ดไลน์มาจากการที่เราเห็นเพื่อนสมัครบัญชีไลน์เมื่อที่สมาร์ทโฟนอย่าง Android หรือ iOS พัฒนาขึ้นอย่างรวดเร็วใน 1-2 ปีที่ผ่านมา และพูดคุยกันในนั้นจนกระทั่งเรามีบัญชีไลน์เหมือนกับที่เพื่อนมีกัน อย่างไรก็ตามช่วงนั้นยังไม่ได้ใช้ หลายเดือนต่อมาพ่อแม่ก็มีสมาร์ทโฟนใช้ แม่ใช้มือถือ iPhone ส่วนพ่อใช้สมาร์ทโฟน Android น้องก็มีความคิดที่จะให้มีกรุ๊ปของครอบครัวขึ้น ชื่อของกรุ๊ปไลน์ครอบครัวที่ตั้งแต่จะมีชื่อครอบครัวลงท้ายด้วย Family แล้วเราก็เสมือนถูกบังคับให้มีบัญชีไลน์</p>
<p>ตอนนั้นที่เราถูกบังคับให้มีบัญชีของไลน์เราไม่สนใจที่จะใช้นอกจากรอการแจ้งเตือนจากไลน์ เราก็นั่งได้รับการแจ้งเตือนพร้อมกับมีข้อความนิดๆ หน่อยเราก็พอรับได้ไม่มีปัญหาอะไรจนกระทั่งแม่ส่งต่อข้อความมาทางกรุ๊ปไลน์ของครอบครัว</p>
<p>ข้อความฟอร์เวิร์ดไลน์ที่เราได้รับไม่มีหัวข้อที่ขึ้นต้นด้วย <strong>FW:</strong> เหมือนในฟอร์เวิร์ดเมลแล้ว เพียงแต่เป็นข้อความที่ก๊อปมาทั้งดุ้นเลย ข้อความที่ได้รับก็มีเนื้อหาที่ใกล้เคียงกันกับฟอร์เวิร์ดเมลที่จะมีเรื่องการเตือนภัย การเมืองเพียงแต่ไม่มีฟอร์เวิร์ดเมลที่มีเนื้อหาเกี่ยวกับการรับสมัครทำงาน part-time  นอกจากนี้ยังมีเนื้อหาอีกรูปแบบหนึ่งที่แม่ส่งมาทางไลน์แต่ไม่มีในฟอร์เวิร์ดเมลคือเนื้อหาที่ก๊อปมาจากเว็บไซต์แห่งหนึ่งทั้งดุ้น เว็บไซต์ที่ก๊อปเนื้อหาส่งมาทางไลน์ทั้งดุ้นก็มาจากเว็บบล็อกชื่อดังหลายแห่ง ตัวอย่างเช่น <a href="http://cookiecoffee.com" target="_blank">CookieCoffee.com</a> ที่พูดถึงการเปิด AEC ซึ่งเราก็ไม่ได้สนใจอะไรมากนักเพราะเราก็เคยอ่านผ่านมาแล้ว</p>
<p>จนกระทั่งแม่ส่งต่อข้อความที่เกี่ยวกับสุขภาพ และการเตือนภัยจากเพื่อนแม่มาลงในกรุ๊ปของครอบครัว เราได้รับการแจ้งเตือนผ่านทางโทรศัพท์ เราเปิดเข้าไปอ่านก็รู้สึกตะหงิดกับเนื้อหาที่แม่ส่งมาให้ เราเลยคิดคีย์เวิร์ดที่เกี่ยวข้องกับข้อความนั้นแล้วทดลองค้นหาใน Google จนกระทั่งเจอเว็บ <a href="http://hoax-slayer.com" target="_blank">hoax-slayer.com</a> ที่รวบรวมฟอร์เวิร์ดเมลที่มีเนื้อหาที่เป็นเท็จ เราอ่านดูพบว่าตรงกัน เลยตอบกลับไปอย่างสุภาพว่าข้อความนั้นไม่เป็นจริง แม่ตอบกลับมาว่าเพื่อนแม่ส่งมานะ เราก็งงๆ เลยตอบกลับไปประมาณว่าข้อความจากคนใกล้ชิดส่งมาใช่ว่าจะเป็นจริงนะ แม่ก็ไม่ได้ตอบกลับอะไร</p>
<p>เวลาผ่านไปแม่ก็ส่งข้อความแบบเดิม เราก็เลยปิดการแจ้งเตือนไปก็เกิดปัญหาอีกอย่างหนึ่งล่ะ ปัญหาที่เกิดอีกอย่างนั้นก็คือเราไม่รู้ว่าพ่อแม่จะคุยอะไรบ้างที่นอกเหนือจากข้อความฟอร์เวิร์ดไลน์ หรืออาจจะเป็นการนัดมารับกลับบ้านหรืออื่นๆ เราตัดสินใจเปิดการแจ้งเตือนจากกรุ๊ปของครอบครัวเหมือนเดิม เราก็เลยหวังว่าข้อความที่แม่ส่งต่อมาในกรุ๊ปไลน์นั้นจะเป็นข้อความที่มีข้อมูลเป็นจริงนะ</p>
<p>สุดท้ายนี้ เรื่องราวฟอร์เวิร์ดไลน์ยังไม่จบ มันก็ยังมีอยู่เรื่อยๆ ถึงแม้ว่าจะเปลี่ยนเครือข่ายสังคมออนไลน์เป็นชนิดอื่นแล้ว ข้อความลักษณะนี้ก็จะถูกส่งต่อวนเวียนไปเรื่อยๆ ไม่รู้จบ ถ้าจะจบก็คงจะเป็นที่คนส่งข้อความนั้นรู้ได้ว่าข้อความนั้นเป็นจริงหรือไม่ และข้อความนั้นน่าส่งต่อไปให้คนอื่นอีกหรือไม่นั่นเอง</p>
<p>ก่อนจะจบก็ขอฝากอีก<a title="เช็ค Forward LINE ว่าเป็นจริงหรือเท็จง่ายๆ แค่เสิร์ช Google" href="http://www.nickuntitled.com/blog/376">บทความที่แนะนำวิธีการตรวจสอบข้อมูลที่เราได้รับว่าเป็นจริงหรือไม่</a>ในเว็บเดียวกันนี้<p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-11-28T22:55:06+07:00"><a href="http://www.nickuntitled.com/blog/990">November 28, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/990" rel="bookmark" title="4 เหตุผลส่วนตัวที่ไม่ค่อยอยากจะซื้อเกม PC เท่าไรนัก" itemprop="url">4 เหตุผลส่วนตัวที่ไม่ค่อยอยากจะซื้อเกม PC เท่าไรนัก</a></h1>
    
  </header>
  <div class="entry-content">
    <p>ทุกๆ ปี ช่วงปลายเดือนพฤศจิกายน ทาง Origins กับ Steam จะจัดโปรโมชั่นลดราคาเกมเพื่อให้คนอย่างเราซื้อเกมได้ในราคาที่ถูกลงมาก ด้วยอัตราการลดราคาบางเกมจะลดมากกว่า 50 เปอร์เซ็นต์ หรืออาจจะลดมากถึง 75 เปอร์เซ็นต์ จนบางเกมมีราคาไม่ถึงหนึ่งร้อยบาท (ถูกกว่ากาแฟหนึ่งแก้วซะอีก)</p>
<p>การลดราคาเกมครั้งนี้ทำให้เราซื้อเกมของแท้ได้โดยไม่ต้องทุบกระปุกออมสินมาซื้อเกมด้วยจำนวนเงินที่มากมายเท่าไรนัก จุดนี้เองทำให้เราลดการดาวน์โหลดผ่านทาง Bittorrent (ที่ทางมหาวิทยาลัยปิดช่องทางนี้เรียบร้อยแล้ว) หรือซื้อแผ่นเกมแบบที่ไม่ถูกลิขสิทธิ์ สำหรับเราเองก็ซื้อเกมมาเรียบร้อยแล้วสองเกมเหมือนหลายๆ คนนะ เพียงแต่มีเหตุผลส่วนตัว 4 ข้อที่เราจะไม่ค่อยซื้อเกมบน PC เท่าไรนักเนื่องจาก</p>
<p><!--more--></p>
<p><strong>ข้อแรก เกมที่ต้องการไม่มีบน Mac OS X</strong></p>
<p>เกมทที่อยากจะเล่นก็ได้แก่เกม Titan fall, Battlefield, Call of Duty, Metro มักจะไม่ทำลง Mac OS X หรือทำลงแต่ก็ไม่ครบทุกภาค หรือทำลงก็จริงแต่ต้องใช้เวลาเป็นปีกว่าจะลงได้ จุดนี้เองคิดว่าน่าจะมาจากความต้องการของระบบของเกมที่สูงกว่าเครื่องคอมพิวเตอร์ที่ใช้ Mac OS X จะใช้ได้ หรืออาจจะเป็นที่เครื่องมือที่ทำเกมไม่รองรับระบบปฏิบัติการอื่นนอกเหนือจากระบบปฏิบัติการ Windows มั้ง</p>
<p><strong>ข้อที่สอง ไม่มีเวลาเล่นเกม</strong></p>
<p>ปัญหานี้เป็นปัญหาหลักของหลายๆ คนเลยทีเดียวนะครับ (ฮา) ช่วงนี้เราก็เรียนอยู่ ต้องอ่านหนังสือกับทำงานส่งอาจารย์ รวมกันเล่นเฟส ส่วนคนทำงานก็ทำงานแล้วกลับบ้านไปอาจจะอยู่กับครอบครัว หรืออาจจะทำงานต่อ หรือไปเที่ยวต่อ กิจกรรมทั้งหลายเหล่านี้เมื่อรวมเวลาก็จะเกือบครบๆ วันกันอยู่แล้วนะ นอกจากกิจกรรมในแต่ละวันแล้ว เวลาที่เล่นเกมแต่ละครั้งต้องใช้เวลานานตั้งแต่หนึ่งชั่วโมงจนถึงหลายชั่วโมง จุดนี้เองเราคิดว่าเราใช้เวลาเล่นเกมมากไปหน่อยหรือเปล่า ก็เลยคิดจะลดการเล่นเกมลง แล้วเอาเวลาช่วงนั้นไปทำอย่างอื่นน่าจะดีกว่า</p>
<p><strong>ข้อที่สาม เล่นเกมบนพีซีข้างนอกไม่สะดวกเท่าเล่นเกมบนสมาร์ทโฟน</strong></p>
<p>เกมที่เล่นบน PC บางเกมที่อยากจะเล่นไม่ได้ทำลงบนสมาร์ทโฟนที่ใช้ระบบปฏิบัติการ Android หรือ iOS ทำให้เวลาที่จะเล่นเกมข้างนอกต้องพกโน้ตบุ๊คที่ออกแบบมาเพื่อการเล่นเกมแบบยี่ห้อ MSI หรือ ASUS ที่มีน้ำหนักและความหนาที่มากส่งผลต่อการพกพาโน้ตบุ๊คไปเล่นเกมข้างนอกที่ไม่สะดวกนัก ถึงแม้ว่าจะมีโน้ตบุ๊คที่บางเบาแต่ก็ไม่เหมาะกับการพกพาอยู่ดี สำหรับ Windows Tablet คงไม่ต้องกล่าวถึงมากนักเพราะไม่เหมาะต่อการเล่นเกมยกเว้นแต่บางรุ่นตัวอย่างเช่น tablet ของ Razer ที่ไม่ได้ขายในไทย กับมีน้ำหนักมากไปทำให้พกพาไม่สะดวกอยู่ดี</p>
<p>นอกจากเหตุผลเรื่องความสะดวกแล้วเกมบางเกมในพีซีเช่น Limbo เป้นต้นก็มีผู้ผลิตทำลงบนสมาร์ทโฟนที่ใช้ระบบปฏิบัติการ Android หรือ iOS อยู่แล้ว และการเล่นเกมบนสมาร์ทโฟนก็มีเนื้อเรื่องกับระบบต่างๆ ไม่ต่างจากเกมบน PC มากนัก</p>
<p><strong>ข้อที่สี่ สุขภาพทางการเงินไม่พร้อม</strong></p>
<p>ข้อนี้คงไม่ต้องกล่าวถึงให้มากนักนะ</p>
<p>จากเหตุผลทั้งสี่ข้อที่กล่าวมาแล้วข้างต้นเป็นเหตุผลส่วนตัวที่เราไม่ค่อยอยากจะซื้อเกม PC มาเล่นเท่าไรนักนะ ถึงแม้ว่าจะมีช่วงที่ลดราคาเกมลงมาเป็นพิเศษแล้วก็ตาม แต่เอาเข้าจริงก็ไม่ทันแล้วครับ ซื้อเกมมาสองเกมเรียบร้อยแล้ว</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-11-27T17:42:00+07:00"><a href="http://www.nickuntitled.com/blog/974">November 27, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/974" rel="bookmark" title="2 สิ่งที่เรียนรู้จากชีวิตที่มีอยู่ในเกม Two Dots" itemprop="url">2 สิ่งที่เรียนรู้จากชีวิตที่มีอยู่ในเกม Two Dots</a></h1>
    
  </header>
  <div class="entry-content">
    <p>วันก่อนหลังจากได้ข่าวถึงการปล่อยเกม Two Dots ให้ดาวน์โหลดมาเล่นบนระบบปฏิบัติการ Android แล้ว เราก็อยากจะลองดาวน์โหลดมาเล่นดู เราก็ดาวน์โหลดมาติดตั้งผ่าน Google Play (ส่วนบน iOS ก็ลงผ่าน App Store) ปุ๊บ แต่ช่วงนั้นเองเรายังไม่ได้เล่นเพราะใกล้วันสอบก่อนที่จะปิดเทอม</p>
<p>หลังจากที่สอบเสร็จเรียบร้อย เราก็เปิดเกมมามาเล่นเลยก็มีแนะนำวิธีการเล่นมาให้ก่อน จากนั้นเราก็เล่นไปเรื่อยๆ ก็พบสิ่งหนึ่งที่อาจจะคล้ายๆ กับเกมอย่างคุกกี้รันนั่นก็คือชีวิตที่จะหมดไปเรื่อยๆ ต่อการเล่น 1 ครั้ง ถ้าชีวิตหมดแล้วก็จะเล่นไม่ได้จนกว่าจะมีชีวิตเพิ่มขึ้นมาเมื่อครบตามเวลาที่กำหนด ถ้าต้องการเล่นจริงๆ ก็ใช้เงินจริงจ่ายไปเลยก็ได้ถ้าต้องการ แต่ถ้ากดไม่ระมัดระวังก็จะมีใบแจ้งหนี้ตามข่าวที่เด็กเติมเงินในเกมจนมีหนี้เป็นจำนวนมาก ฉะนั้นแล้วสิ่งแรกที่ได้จากการเล่นเกมก็คือ<strong>การวางแผน</strong></p>
<p><!--more--></p>
<p><strong>การวางแผน</strong> เป็นสิ่งหนึ่งที่เราควรจะทำเพื่อให้เราทำงานได้อย่างมีประสิทธิภาพ รวมถึงการเล่นเกมก็เช่นกันที่เราจะวางแผนเล่นเกมนี้ให้ทำได้ตามภารกิจที่กำหนดให้ไว้ว่าเราจะต้องเก็บวงกลมที่เป็นสีต่างๆ ให้ได้ตามที่กำหนดไว้ ถ้าเก็บไม่ครบก็จะขึ้นประมาณว่าทำตามภารกิจไม่สำเร็จก็ต้องเสียไปหนึ่งชีวิตฟรีๆ (กรณีออกจากเกมก่อน หรือเริ่มเกมใหม่ก็ต้องเสียไปหนึ่งชีวิตไม่ต่างกัน) แต่ถ้าเก็บได้ครบก็จะเล่นด่านต่อไปได้ อย่างไรก็ตามการเล่นเกมให้ได้ตามที่กำหนดก็ยังไม่เพียงพอ เนื่องจากคะแนนที่ได้จากการเล่นเกมแต่ละครั้งจะนำไปเปรียบเทียบกับเพื่อนในเฟสบุ๊คซึ่งก็จะคล้ายกับในคุกกี้รันที่จะนำคะแนนไปเปรียบเทียบกับเพื่อนในไลน์ว่าได้คะแนนอยู่อันดับที่เท่าไร ถ้าได้คะแนนเป็นลำดับต้นๆ จะได้เหรียญทอง เหรียญเงิน และเหรียญทองแดง</p>
<p>เมื่อระบบในเกมแบบนี้มีชีวิตเป็นจำนวนที่จำกัด และยังมีการนำคะแนนไปเปรียบเทียบกับเพื่อนในเครือข่ายสังคมออนไลน์แบบเฟสบุ๊คหรือไลน์แล้วการวางแผนเป็นสิ่งหนึ่งที่จะทำให้เราได้คะแนนเป็นจำนวนมากโดยที่เราใช้ชีวิตให้น้อยที่สุด ถ้าเราใช้ชีวิตให้น้อยที่สุดแล้วเราก็จะไม่ต้องใช้เงินจริงเพื่อที่จะจ่ายเงินเพิ่มชีวิตในเกมเพื่อให้ใช้ชีวิตไปโดยเปล่าประโยชน์นั่นเอง</p>
<p>อีกจุดหนึ่งที่เราได้เรียนรู้จากการเล่นเกมนี้ก็คือการ<strong>ใช้เวลาเล่นเกมนี้น้อยลง</strong> ข้อนี้หลายคนอาจจะสงสัยว่าจะเล่นเกมนี้น้อยลงได้อย่างไร?</p>
<p>คำตอบนี้ก็จะอยู่ที่การเล่นเกมครั้งหนึ่งแล้วชีวิตจะลดลงไปหนึ่งครั้ง เมื่อเราเล่นเกมไประยะหนึ่งจนทำให้ชีวิตเหลือเป็นศูนย์ เราก็จะเล่นต่อไม่ได้ยกเว้นแต่จะซื้อชีวิตเพิ่ม เราจำเป็นต้องรอเวลาระยะหนึ่งเพื่อที่จะเติมชีวิตไปทีละหนึ่งชีวิต ช่วงระหว่างที่รอชีวิตที่จะเพิ่มขึ้นในแต่ละครั้งซึ่งใช้เวลานานประมาณสิบกว่าๆ นาที เราก็ไม่จำเป็นต้องนั่งหน้าจอเพื่อที่จะรอชีวิตเพิ่มในเกม เราก็ปิดเกมนั้นแล้วออกไปทำกิจกรรมอย่างอื่นซึ่งเป็นการใช้เวลาอย่างเป็นประโยชน์ เมื่อทำกิจกรรมอย่างอื่นเสร็จแล้วเราก็กลับมาดูโทรศัพท์หรือแท็บเล็ตก็จะมีแจ้งเตือนจากเกมอยู่แล้วว่าชีวิตเต็ม แล้วเราก็กลับมาเล่นเกมต่อจนกระทั่งชีวิตหมดแล้วเราก็ไปทำกิจกรรมอย่างอื่นแล้วค่อยกลับมาเล่นเกมต่อ หรือไม่เล่นต่อก็ได้</p>
<p>การลดการใช้เวลาเล่นเกมนี้ไม่จำเป็นจะต้องใช้ในเกมที่มีชีวิตจำกัดแบบในคุกกี้รัน หรือเกมนี้ก็ได้ เราก็ตั้งเวลาจำกัดไว้ในใจ หรือตั้งนาฬิกานับถอยหลังแล้วเล่นเกมไประยะเวลาหนึ่งจนถึงเวลาที่กำหนดแล้วเราก็ไม่เล่นเกมต่อได้เช่นกันนะ</p>
<p><strong>โดยสรุปแล้ว</strong> สิ่งที่ได้เรียนรู้จากการเล่นเกม Two Dots ก็ได้แก่การวางแผนกับการใช้เวลาเล่นเกมลดลงซึ่งเป็นสิ่งที่ไม่ได้เอาไปใช้แค่การเล่นเกมแล้ว ยังสามารถนำไปใช้ในชีวิตจริงได้ด้วย ผู้อ่านฟังแล้วน่าทดลองนำไปใช้ใช่ไหมครับ?</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-11-06T23:49:47+07:00"><a href="http://www.nickuntitled.com/blog/868">November 06, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/868" rel="bookmark" title="เมื่อ Microsoft Office for Android Tablet มาช้าเกินไป" itemprop="url">เมื่อ Microsoft Office for Android Tablet มาช้าเกินไป</a></h1>
    
  </header>
  <div class="entry-content">
    <p>ปกติโปรแกรมอย่าง Microsoft Office ที่เราใช้งานกันอยู่ในปัจจุบันนี้ เดิมทีมีให้ใช้งานได้บนระบบปฏิบัติการ Microsoft Windows กับระบบปฏิบัติการ Mac OS X เท่านั้น ต่อมาในปีนี้ที่ผ่านมาทางบริษัท Microsoft ได้ปล่อยโปรแกรมอย่าง Microsoft Office ที่ประกอบไปด้วย Microsoft Word, Excel และ PowerPoint ลงบนอุปกรณ์อย่าง iPad</p>
<p>จุดนี้เองเราคิดว่าเป็นสัญญาณที่ดีที่เราจะได้ลดการใช้งานระบบปฏิบัติการ Windows ลงแล้วเปลี่ยนมาใช้งานจาก tablet มากขึ้นเนื่องจากแบตเตอรี่ที่ยาวนานกว่าโน้ตบุ๊คหลายรุ่นที่มีประสิทธิภาพสูงกว่าแต่กลับกินไฟมากกว่าทำให้แบตเตอรี่ใช้งานได้น้อยกว่าเท่าที่ควรจะเป็น กับพกพาได้สะดวกกว่าเนื่องจากมีน้ำหนักที่เบากว่า บางกว่าโน้ตบุ๊คที่มีขายในท้องตลาด ทำให้คนหลายคนเริ่มที่จะสนใจนำ tablet แทนที่จะพกโน้ตบุ๊คออกไปทำงานนอกบ้าน</p>
<p><!--more--></p>
<p>อย่างไรก็ตาม<a href="https://www.blognone.com/node/54809" target="_blank">การมาของ Microsoft Office บน iPad</a> ทำให้เราเฝ้ารออย่างมีความหวังที่ทางบริษัท Microsoft จะใจดีที่จะนำ Microsoft Office ลงบนอุปกรณ์อย่าง Android tablet เวลาผ่านไปหลายเดือน (นับไว้น่าจะราวๆ 8 เดือน) <a href="https://www.blognone.com/node/62466" target="_blank">ทางบริษัทได้นำลง Android tablet จริงแต่เป็นรุ่นพรีวิวอยู่</a> ตอนแรกเราจะขอใช้งานรุ่นนี้แต่ติดปัญหาหนึ่งอยู่คือทางบริษัทไม่ได้เปิดให้คนไทยได้ใช้งาน ซึ่งเราคิดว่าโปรแกรมนี้ยังแก้ไขเรื่องภาษาไทยยังไม่เสร็จเรียบร้อยดีนักแต่ก็ไม่ทราบอยู่ดีว่าทำไมถึงไม่ปล่อยให้คนไทยได้โหลดไปใช้งาน</p>
<p>โปรแกรมนี้บน iPad ก็ไม่ได้เปิดให้คนไทยใช้งานเช่นเดียวกันแต่เราสามารถโหลดจากอเมริกาได้ แต่สำหรับเราที่ใช้งาน Android tablet กลับทำไม่ได้เนื่องจากเราใช้งาน Android tablet ที่ใช้บัญชี Google Play ประเทศไทยซึ่งไม่มีโปรแกรมนี้ให้ทดสอบ ครั้นจะเปลี่ยนไปใช้ประเทศอเมริกาก็ใช่เรื่อง เพราะเราโหลดและซื้อแอปเก็บไว้เป็นสิบทำให้เราย้ายไปประเทศอื่นก็ไม่สะดวก แล้วเราจะทำอย่างไรดีล่ะ?</p>
<p>สำหรับเราแล้วคิดว่าให้รอก็ไม่ดีแน่ เพราะจะไม่ทันต่อการนำโปรแกรมนี้ไปใช้งานจริง เราก็เลยเปลี่ยนไปใช้งานโปรแกรมตัวอื่นแทน เราก็เลยค้นหาโปรแกรมแนวนี้บน Google Play ก็พบโปรแกรมหนึ่งของบริษัท Google เองที่มีชื่อว่า Google Docs, Sheet, Slides เราก็ดาวน์โหลดมาใช้งาน หลังจากที่ทดลองทำพรีเซ้นต์งานโดยใช้โปรแกรมตัวนี้พบว่าใช้งานได้ดี และยังเปิดให้คนอื่นมาแก้ไข คอมเม้นต์งานได้สะดวก จุดนี้เองทำให้โปรแกรมนี้น่าใช้งานจนกระทั่งลืมโปรแกรมอย่าง Microsoft Office ไปเลย</p>
<p>ถึงแม้ว่าโปรแกรม Google Docs จะดีสักแค่ไหน แต่เราคิดว่าก็ยังดีไม่พอสำหรับเราอยู่ดี เนื่องจากโปรแกรมนี้ไม่รองรับการเพิ่มฟ้อนต์เอง (ต้องเพิ่มจากหน้าที่รวบรวมฟ้อนต์ของ Google เอง) กับการทำงานกับคนอื่นยังลำบากอยู่ถ้าทำงานกับคนที่ใช้โปรแกรม Microsoft Office เนื่องจากการจัดเรียงข้อความยังเพี้ยนอยู่พอสมควร (จริงๆ โปรแกรมนี้บน Mac OS X ก็ยังจัดเรียงข้อความเพึ้ยนเมื่อเทียบกับ iWork) อย่างไรก็ตามโปรแกรม Google Docs ก็ทำงานได้ดีพอสมควรเลยเชียวล่ะ!</p>
<p>สำหรับเราเองก็คงต้องรอความหวังที่ทางบริษัท Microsoft จะใจดีที่จะปล่อยโปรแกรมนี้ให้คนไทยใช้งานได้บ้าง อย่างไรก็ตามถึงทางบริษัทจะปล่อยโปรแกรมนี้ให้คนไทยใช้งานแล้ว เราก็รู้สึกได้เลยว่ามัน...มาช้าเกินไปนะ</p>
<p><strong>หมายเหตุ</strong> บทความนี้ก็ยังเขียนโดยใช้ Android tablet เช่นเดียวกันแต่เราใช้งานผ่านเว็บเพราะโปรแกรมนี้บน Android tablet ก็ไม่เอื้อต่อการเขียนบล็อกนะ</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-10-12T20:29:10+07:00"><a href="http://www.nickuntitled.com/blog/764">October 12, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/764" rel="bookmark" title="ส่งโปสการ์ดจากต่างประเทศหาตัวเองที่ไทยแต่กลับส่งไปไต้หวัน" itemprop="url">ส่งโปสการ์ดจากต่างประเทศหาตัวเองที่ไทยแต่กลับส่งไปไต้หวัน</a></h1>
    
  </header>
  <div class="entry-content">
    <p>ปกติเวลาที่คนไปเที่ยวจะทำอย่างหนึ่งครับนั่นคือ<span style="color: #339966;"><strong>การส่งโปสการ์ด</strong></span></p>
<p>คนทั่วๆ ไปรวมถึงเราจะส่งโปสการ์ดไปที่ประเทศของตัวเองอยู่ ของพวกเราก็เป็นประเทศไทย บุคคลที่เราจะส่งโปสการ์ดไปให้อาจจะเป็นตัวเองหรืออาจจะเป็นส่งโปสการ์ดไปหาคนที่รัก, เพื่อน หรือใครก็ตามที่คนนั้นรู้จัก</p>
<p>ก่อนที่จะส่งทุกครั้งก็ต้องเลือกโปสการ์ดกันก่อน เราก็เลือกหน้าตาของโปสการ์ดเราถูกใจแล้วก็เขียนข้อความอะไรก็ได้ตามใจนึก เช่นข้อความสารภาพรัก, ข้อความแนวๆ คิดถึงคนนั้น คนนี้ หรืออาจจะเป็นข้อความบอกว่าเรามาถึงแล้วนะ ของเราเขียนแนวๆ เรามาถึงแล้วนะพร้อมกล่าวถึงความรู้สึกที่ไปเที่ยวประเทศนั้นๆ ตัวอย่างเช่นอิตาลี</p>
<p>จากนั้นก็ใส่ชื่อและเขียนที่อยู่จ่าหน้าซอง (ว่าแต่โปสการ์ดไม่มีซอง) เราก็ใส่ข้อมูลลงไปปุ๊บ เขียนที่อยู่แล้วระบุไว้เลยว่าเป็น Thailand ก่อนที่จะส่งทุกครั้งเราก็ติดแสตมป์ลงไปก็ซื้อให้ตรงตามราคาที่เราต้องการจะส่งขึ้นกับประเทศนั้น</p>
<blockquote><p>แสตมป์ในที่นี้คนละอันกับแสตมป์ <span dir="auto">อภิวัชร์ เอื้อถาวรสุข (ดักไว้สำหรับคนที่จะเล่นมุข)<br />
</span></p></blockquote>
<p>เราก็ซื้อแสตมป์ไปประมาณ 2 ยูโรแล้วส่งจากนครรัฐวาติกันไปถึงประเทศไทย ก็รอซักระยะหนึ่ง แต่เราก็ไม่รู้ว่าต้องรอนานเท่าไรเพราะตอนที่เรากลับมาถึงบ้านก็พบว่ามันมาถึงก่อนหน้านั้นแล้ว เราก็ตรวจดูว่าสภาพของโปสการ์ดเป็นอย่างไรก็พบว่าสภาพปกติดีแต่มีตราประทับอันหนึ่งติดไว้ที่หน้าโปสเตอร์นั่นก็คือ</p>
<blockquote><p>Missent to Taipei</p></blockquote>
<p>ตอนนั้นเองเราก็เลยงงๆ อยู่ว่าทำไมถึงส่งผิดประเทศ เพราะเราก็ระบุไปแล้วว่าเป็น Thailand ก่อนส่งไปแล้ว เราก็พอนึกขึ้นว่าคนต่างชาติก็ไม่ได้รู้จักประเทศไทยกันทุกคนเลยคิดว่าเป็นไต้หวันก็เลยส่งโปสการ์ดไปผิดประเทศ</p>
<p>นอกจากรู้สึกงงแล้วยังรู้สึกว่าทำไมต้องประทับตราอันนี้ด้วยยย (ฮา)</p>
<p>อย่างไรก็ตามเราได้รับโปสการ์ดฉบับนี้ก็ดีกว่าส่งโปสการ์ดแล้วส่งไปไม่ถึงตัวเองที่ประเทศไทย ถ้าเป็นเช่นนั้นจริงงานเข้าเลยล่ะครับ</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-10-04T08:00:48+07:00"><a href="http://www.nickuntitled.com/blog/725">October 04, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/725" rel="bookmark" title="4 ปัญหาของ iOS 8 บน iPad 2" itemprop="url">4 ปัญหาของ iOS 8 บน iPad 2</a></h1>
    
  </header>
  <div class="entry-content">
    <p>วันก่อนที่มีงานเปิดตัว iPhone 6 และมีเปิดตัว iOS 8 อย่างเป็นทางการ วันนั้นเราก็รอซักระยะหนึ่งจน iOS 8 ได้รับการปล่อยให้ดาวน์โหลด เรากดอัพเดทจาก iOS 7.1 กว่าๆ เป็น iOS 8 บนเครื่อง iPad 2</p>
<p>หลังจากที่รอดาวน์โหลด iOS 8 เป็นระยะเวลานานเกือบทั้งคืนจนกระทั่งอัพเดทเสร็จแล้วผลปรากฏว่าหน้าตาก็ไม่ได้ต่างจาก iOS 7 มากนัก ความสามารถต่างๆ ก็มีใน Android มาก่อนแล้วเราก็เลยเฉยๆ ไม่รู้สึกอะไรกับการอัพเดทครั้งนี้ เมื่อเราใช้เครื่องนี้ไปซักระยะเวลาหนึ่งเราเริ่มเจอหลายปัญหาแล้ว แต่เราจะคัดปัญหาที่พบใน iPad 2 มาสี่ปัญหาตามด้านล่างนี้</p>
<p><!--more--></p>
<h3>มาเริ่มด้วยปัญหาแรกนั่นก็คือ iPad 2 ทำงานช้าเกินไป</h3>
<p>ปัญหานี้จริงๆ มันเริ่มตั้งแต่ใน iOS 7 แล้วล่ะ เพียงแต่ตอนนั้นเราไม่ค่อยกังวลเท่าไรนะ หลังจากอัพเดทเป็น iOS 8 แล้วปัญหาที่มีอยู่เดิมก็เกิดมากขึ้น โดยเริ่มเจอปัญหาตอนเข้าเว็บที่มีรูปเป็นจำนวนมาก หรือมี effect เยอะๆ ทำให้เครื่องช้าลงอย่างเห็นได้ชัด กับยังมีค้างเป็นบางช่วง หรือที่แย่ไปกว่านั้นเวลาเข้าเว็บอยู่ดีๆ โปรแกรม Safari ก็เด้งออกเฉยเลย</p>
<p>ส่วนปัญหาเดียวกันเราก็เจอปัญหาเวลาใช้โปรแกรม Simplenote และอื่นๆ จดข้อความด้วยภาษาไทยแล้วข้อความดันพิมพ์ช้ากว่าที่เราพิมพ์อีก ประมาณว่า เวลาพิมพ์ข้อความบน iPad 2 แล้วเราจะต้องรอซักระยะหนึ่งข้อความจะเริ่มพิมพ์ตามมา ช่วงที่เครื่องกำลังพิมพ์ข้อความอยู่เราไม่สามารถทำอะไรอย่างอื่นได้เลยยกเว้นรอให้พิมพ์อยู่ทำให้เกิดปัญหาใช้เวลามากขึ้นจากเดิมที่พิมพ์ได้เร็วและใช้เวลาน้อยกว่านี้</p>
<h3>ปัญหาต่อมาที่ประสบได้ใน iOS 8 คือแอปเด้ง</h3>
<p>เวลาที่เราใช้ iPad เข้าเว็บหรือเปิดแอปบางตัวเช่น Facebook, Twitter แล้วใช้งานแอปนั้นเป็นระยะเวลาที่นานพอสมควร เครื่องก็จะเริ่มก่งก๊งประมาณว่าหน่วยความจำไม่พอ เครื่องก็เลยแก้ปัญหาอย่างหนึ่งนั่นก็คือสั่งปิดแอปไปเลย อ่าวกำ งานที่เราทำอยู่ก็หายไปกับสายลมเลยทีเดียว อย่างไรก็ตามปัญหานี้ไม่ได้จำกัดแค่ใน iPad 2 เพียงอย่างเดียว เพราะคนอัพเดทไปแล้วพบว่าแอปเด้งเยอะขึ้นมากกว่าใน iOS 7</p>
<p>ปัญหานี้ก็คงต้องรอทางบริษัทแอปเปิ้ลส่งอัพเดทรุ่นใหม่ให้ ยกเว้นแต่จะลอยแพ iPad 2 ไปเรียบร้อย</p>
<h3>ต่อมาอีกปัญหาหนึ่งที่ไม่ได้จำกัดแค่ iPad 2 นั่นก็คือเราดาวน์เกรตไม่ได้</h3>
<p>หลังจากที่เคยอัพเดทแล้วพยายามทำดาวน์เกรดอยู่หลายครั้งแต่ก็ทำไม่ได้ หรือดาวน์เกรดแล้วเครื่องคล้ายๆ กับเครื่อง brick ในแอนดรอยด์ต้องทำรีสโตร์อย่างเดียว เพราะเครื่องดาวน์เกรดไม่ได้อยู่แล้ว ณ จุดนี้เองทำให้เราต้องทำใจที่จะต้องใช้ iOS 8 และรอการอัพเดทเป็นรุ่นที่แก้บัคที่ใหม่กว่าต่อไป ส่วนเราก็อยากจะดาวน์เกรดลงเป็นรุ่นเก่ากว่าใจจะขาด แต่ก็ทำไม่ได้</p>
<p>ในขณะที่ Android กลับทำได้ง่ายโดยโหลดจากเว็บผู้ผลิตแล้วติดตั้งลงไปในแท็บเล็ต หรือสมาร์ทโฟนผ่านการใช้ recovery หรือ bootloader หรืออื่นๆ แถมระยะเวลาที่ใช้ก็ไม่นานนักอีกด้วยขึ้นกับความเชี่ยวชาญของคนทำ</p>
<h3>นอกจากนี้ความสามารถบางอย่างบน iOS ทำได้ไม่ดีเท่าบน Android</h3>
<p>เมื่อที่เราใช้ iPad 2 แล้วลง iOS 8 ที่มีความสามารถเพิ่มเติมนั่นก็คือการลงคีย์บอร์ดของเจ้าอื่นที่ Android ทำได้นานแล้ว เราก็เลยทดลองลง SwiftKey บน iPad แล้วใช้งานซักระยะหนึ่ง เราประสบปัญหาเรื่องการเปลี่ยนคีย์บอร์ดที่ต้องรอเวลาสักพัก แล้วคีย์บอร์ดจะปรากฏขึ้น กับเวลาพิมพ์คีย์บอร์ดก็ยังช้าเหมือนเดิม อันนี้เราคิดว่าน่ามาจากตัว iPad เองแล้วล่ะ</p>
<p>นอกจากนี้คีย์บอร์ดที่มีให้ลงยังไม่สนับสนุนภาษาไทย ในขณะที่บน Android มีภาษาไทยแล้ว ก็เลยต้องกลับไปใช้คีย์บอร์ดของ Apple ที่มีมาให้ตั้งแต่ตอนแรกสุดที่เราชินมากที่สุดนั่นเอง</p>
<p>จากสี่ปัญหาที่กล่าวถึงนี้เป็นสิ่งที่พบได้หลังจากที่เราอัพเดท iPad 2 เป็น iOS 8 แล้วใช้งานระยะหนึ่ง ส่วนผู้อ่านอาจจะไม่พบปัญหาตามที่เขียนเลยก็ได้ หรือพบแต่เจอปัญหาน้อยมากขึ้นกับคนแล้วล่ะ</p>
<p><strong>หมายเหตุ</strong></p>
<p>สำหรับคนที่ยังไม่ได้อัพเดทเป็น iOS 8 และยังใช้ iPad 2 อยู่ส่วนตัวเราไม่แนะนำให้อัพเดทนะเพราะยังมีปัญหาอยู่ เลยคิดว่าถ้าแอปเปิ้ลอัพเดท iOS 8 รุ่นที่ใหม่กว่าออกมาแล้วลื่นกว่าเราก็อาจจะแนะนำให้อัพเดทนะ</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-10-02T08:00:23+07:00"><a href="http://www.nickuntitled.com/blog/577">October 02, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/577" rel="bookmark" title="smart devices หนึ่งสาเหตุที่ทำให้เราอ่านหนังสือไม่จบเล่มและวิธีแก้ไข" itemprop="url">smart devices หนึ่งสาเหตุที่ทำให้เราอ่านหนังสือไม่จบเล่มและวิธีแก้ไข</a></h1>
    
  </header>
  <div class="entry-content">
    <p>ปกติหลายๆ คนเวลาอ่านหนังสือทั่วๆ ไปที่ไม่ได้พูดถึงตำราเรียนอย่างเดียว มักจะอ่านหนังสือจนจบเล่ม อินกับสิ่งที่เกิดขึ้นในนิยายเล่มนั้น จำสิ่งที่เกิดขึ้นในหนังสือเล่มนั้นได้แต่ไม่จำเป็นต้องจำได้ถึง 100 เปอร์เซ็นต์</p>
<p>แต่เท่าที่เห็นผ่านๆ บางคนอ่านได้ไม่ถึงเป้าหมายที่กำหนดไว้ ทีนี้ปกติทุกปัญหามีสาเหตุใช่ไหมครับ? แล้วสาเหตุที่ว่านี้คืออะไรล่ะ?</p>
<p>สาเหตุหนึ่งที่เราคิดว่าทำให้เราอ่านหนังสือไม่ถึงตามเป้าหมายที่กำหนดไว้นั่นก็คือ การขาดสมาธิจดจ่อกับหนังสือที่เราจะอ่าน แล้วการขาดสมาธิจดจ่อกับการอ่านหนังสือนี่มีสาเหตุอะไรล่ะ?</p>
<p>สาเหตุหนึ่งที่เราคิดว่าพบบ่อยได้มากนั่นก็คือ <span style="color: #008000;"><strong>การใช้ smart devices ระหว่างที่เราอ่านหนังสือ</strong></span></p>
<p>สมัยนี้ทุกคนต่างก็มี smart devices ได้แก่ สมาร์ทโฟน หรือแท็บเล็ต พกพาติดตัวไว้ตลอดเวลา แล้วถึงเวลาที่เราอ่านหนังสือครั้งหนึ่งก็จะมีสิ่งล่อตาล่อใจอย่างเช่นการแจ้งเตือน (notification), เกม หรืออาจจะเป็นพวกเฟสบุ๊ค ทวิตเตอร์ที่ทำให้เราหยิบอุปกรณ์เหล่านี้ขึ้นมาแล้วไถทวิต หรือ News Feed ในเฟสบุ๊ค หรืออื่นๆ ตราบใดที่รบกวนสมาธิของเรา</p>
<p><!--more--></p>
<p>จุดนี้จะทำให้เราประสบปัญหาอย่างหนึ่งนั่นก็คือ เราจะไม่มีสมาธิจดจ่อกับหนังสือที่เราจะอ่าน ทำให้เราไม่ค่อยอินกับนิยาย หรือจำสิ่งที่เขียนไว้ในตำราก็ไม่ได้ กับเวลาที่ใช้อ่านหนังสือเล่มหนึ่งมากกว่าปกติ และอ่านหนังสือไม่จบเล่มซักที จนทำให้เราจำต้องดองหนังสือเล่มนั้นไว้ซักปีหนึ่งแล้วค่อยอ่านเล่มนั้น</p>
<p>ปัญหาที่กล่าวมาข้างต้นนั้นเราประสบมาแล้วจนกระทั่งวันหนึ่งเราทดลองที่จะวางโทรศัพท์ หรืออุปกรณ์อื่นๆ ลงแล้วทดลองอ่านแบบมีสมาธิสักครั้ง ผลปรากฏว่าเราจำสิ่งที่เกิดขึ้นในนิยาย จำสิ่งที่เขียนในตำราเรียนได้มากขึ้น (ซึ่งอาจจะไม่ 100 เปอร์เซ็นต์) กับใช้เวลาอ่านหนังสือน้อยลงจากเดิมที่ใช้เวลา 4-5 ชั่วโมง หรือมากกว่านั้น ลดลงมาเป็นใช้เวลาอ่านหนังสือ 1-2 ชั่วโมง หรือน้อยกว่านั้นตามหนังสือที่เราอ่าน และเราอ่านหนังสือได้จบเล่มโดยไม่ต้องดองหนังสือเล่มนั้นไว้บนตู้ จุดนี้เองทำให้เรารู้สึกเหมือนทำภารกิจประสบความสำเร็จไปหนึ่งอย่างนั่นเอง</p>
<p>อย่างไรก็ตามเอาเข้าจริงแล้วเราไม่จำเป็นต้องวาง smart devices ตลอดเวลาเพราะบางครั้งเราต้องการค้นหาข้อมูลที่เราอ่านแล้วไม่รู้บนอินเตอร์เน็ต ซึ่งอุปกรณ์เหล่านี้ก็ทำงานได้ดีเลยทีเดียวล่ะ! เพียงแต่เราควบคุมตัวเองให้มากขึ้น</p>
<p>สรุปวิธีที่ทำให้อ่านได้จบเล่ม จำสิ่งที่เขียนในตำรา อินกับนิยายได้มากขึ้น และใช้เวลาในการอ่านหนังสือน้อยลงนั่นก็คือ <span style="color: #008000;"><strong>ให้วาง smart devices ลงก่อนที่เราจะเริ่มอ่านหนังสือซักเล่มแล้วหยิบออกมาใช้เท่าที่จำเป็น </strong></span>ครับ</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-09-30T08:00:01+07:00"><a href="http://www.nickuntitled.com/blog/582">September 30, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/582" rel="bookmark" title="เหตุผลส่วนตัว 4 ข้อที่คิดว่าไม่จำเป็นต้องซื้อ Smartwatch" itemprop="url">เหตุผลส่วนตัว 4 ข้อที่คิดว่าไม่จำเป็นต้องซื้อ Smartwatch</a></h1>
    
  </header>
  <div class="entry-content">
    <p>ช่วงที่ผ่านมาจะมีข่าวงานเปิดตัว smart watch จากหลายบริษัทซึ่งฟังดูเป็นข่าวดีที่มีหลายบริษัทเข้ามาสนใจทำอุปกรณ์ชิ้นนี้กันมากขึ้น เพราะยังไงผลประโยชน์ก็ตกอยู่ที่ผู้บริโภคของเราๆ กันนี่แหละที่จะได้ใช้ smart watch ที่มีราคาถูกลงไปเรื่อยๆ ส่วนตัวจริงๆ เราชอบ smart watch ที่มันทำอะไรได้หลายอย่างกว่ามีแค่ไว้ดูเวลาอย่างเดียว อย่างไรก็ตามสำหรับหลายคนรวมถึงเราที่มีนาฬิกาอยู่แล้วอาจจะไม่จำเป็นต้องไปซื้อ smart watch เนื่องมาจากเหตุผล 4 ข้อตามด้านล่างนี้</p>
<p><!--more--></p>
<p><strong>เหตุผลข้อที่หนึ่ง smart watch ดูไม่ดีเท่านาฬิกาที่ใส่อยู่เดิม</strong></p>
<p>นาฬิกาที่ใส่อยู่เดิมไม่ว่าจะเป็นนาฬิกาสวิสหรือนาฬิกาจากแบรนด์อื่นๆ ที่เวลาใส่แล้วดูดี บางรุ่นก็ดูหรู ดูมีภูมิฐาน เอาเข้าจริงของเราที่ใช้ก็ไม่ได้หรูขนาดน้านน</p>
<p>พอเมื่อเห็นหน้าตาของ smart watch บางรุ่นที่เปิดตัวมาก่อนถึงกับต้องกุมขมับเลย (เว่อร์) เพราะหน้าตาของนาฬิกา smart watch บางแบรนด์ที่ใส่แล้วดู geek จนเกินไป ใส่แล้วหรูสู้นาฬิกาที่ใส่อยู่แล้วไม่ได้เลย หรืองานออกแบบที่ดูแล้วไม่เหมาะกับคนใช้เท่าไรนัก อันนี้ขอยกเว้นสำหรับนาฬิกาบางรุ่นเช่น Moto 360 เพราะออกแบบมาได้ดูไม่ geek เท่าไรแล้ว</p>
<p><strong>เหตุผลข้อที่สอง แบต smart watch ไม่อึดพอ</strong></p>
<p>ปกติเวลาที่เราใส่นาฬิกาแล้วเราไม่ต้องเปลี่ยนแบต หรือชาร์ตแบตอยู่บ่อยๆ เนื่องจากแบตที่ใช้อยู่ได้นานมาก ของเราใช้ได้ประมาณหนึ่งปี แล้วถ้าแบตหมดแล้วไงต่อ ก็ไปร้านซ่อมนาฬิกาให้เปลี่ยนแบตตัวใหม่ให้ได้เลยพร้อมกับคิดเงินนิดๆ หน่อยๆ ไม่มากนักเมื่อเทียบกับแบตเตอรี่ของโทรศัพท์ หรือ tablet กรณีที่เราพูดนี้ไม่ได้เอาเข้าศูนย์นะ</p>
<p>แต่สำหรับ smart watch ล่ะ เท่าที่เห็นในท้องตลาดแบตยังอยู่ได้ไม่ถึงวัน หรือวันนิดๆ เมื่อแบตใกล้หมดเราก็ต้องหาปลั้กไฟไว้ชาร์ตแบตแล้ว ทำให้เวลาที่ใส่ smart watch แล้วไปเที่ยวที่ไหนไกลๆ ซึ่งไม่มีไฟฟ้าเข้าถึงแล้วต้องมาดับกลางคันก็รู้สึกไม่ดีนะ นอกจากนี้ปัญหาอีกอย่างหนึ่งคือเวลาที่แบตเสื่อม เราอาจจะต้องไปเปลี่ยนที่ศูนย์เท่านั้นยกเว้นแต่มีขายใน ebay หรืออาจจะเปลี่ยนได้ตามร้านทั่วไป ถ้ายังมีอะไหล่นะ</p>
<p>อันนี้ขอยกเว้นนาฬิกาที่ใช้หน้าจอแบบ e-ink อย่าง Pebble ที่ใช้ได้นานกว่ารุ่นอื่น</p>
<p><strong>เหตุผลข้อที่สาม smart watch จำเป็นต้องใช้คู่กับ smart phone</strong></p>
<p>ปกติเวลาที่เราใช้นาฬิกาข้อมือเราสามารถใช้ได้แบบโดดไปเลย ไม่ต้องพกอุปกรณ์หลายชิ้นไปให้ยุ่งยาก แต่ทีนี้เมื่อมี smart watch ออกมาปุ๊บแล้วเวลาที่เราจะใช้งาน smart watch เราจำเป็นต้องเชื่อมต่อกับโทรศัพท์ผ่าน Bluetooth หรืออาจจะเป็น NFC ก็ได้ (หรือเปล่า) แล้วยังต้องใช้แอปเชื่อมต่อที่ไม่ได้ทำทุกระบบปฏิบัติการอีกทำให้เราซื้อมาใช้แล้วอาจจะทำให้เราใช้ความสามารถขอตัว smart watch ได้ไม่เต็มที่ตามที่เครื่องนี้ทำได้</p>
<p><strong>เหตุผลข้อสี่ ของบางอย่างไม่จำเป็นต้องสมาร์ทก็ได้ (ดูนามธรรมนะ)</strong></p>
<p>สำหรับเราเองนาฬิกาข้อมือทำหน้าที่อย่างเดียวให้ดีที่สุดนั่นก็คือการบอกเวลาให้มันตรงกับที่เราเป็นอยู่ในปัจจุบันก็เพียงพอแล้ว ยังกับการโฟกัสทำอย่างเดียวให้ดีที่สุดนั่นเอง ส่วน smart watch ที่ทางผู้ผลิตยัดความสามารถอีกเป็นสิบแต่เอาเข้าจริง เราเองจะใช้คุ้มหรือเปล่าก็ไม่รู้ เพราะด้วยขนาดจอที่เล็ก และยังมีแสงออกมาจากหน้าจออีก ทำให้เราต้องเพ่งเข้าไปจนทำให้สายตาล้าได้ เราก็เลยคิดว่าไม่จำเป็นต้องสมาร์ทนัก อย่างไรก็ตามสำหรับคนที่ต้องการใช้งานความสามารถบางอย่างของ smart watch ก็ซื้อมาใช้งานก็ได้เลยครับ</p>
<p><strong>หมายเหตุ</strong></p>
<ul>
<li>ทั้งหมดนี้ที่เขียนเป็นความคิดเห็นส่วนตัวของเราเอง เพราะเราเขียนจากประสบการณ์ที่เราเคยใช้อุปกรณ์ที่สมาร์ทแล้วใช้ไม่ค่อยคุ้ม</li>
<li>เป็นบทความแรกที่เขียนบน <a href="http://simplenote.com/" target="_blank">Simplenote</a> บน iPad 2 (ที่อืดมากเวลาพิมพ์ข้อความ) ก่อนแล้วค่อยแก้ไขบทคอมอีกที</li>
</ul>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-09-26T08:00:07+07:00"><a href="http://www.nickuntitled.com/blog/635">September 26, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/635" rel="bookmark" title="เหตุผล 6 ข้อที่ Tumblr สามารถทำเว็บไซต์ได้มากกว่าการทำบล็อก" itemprop="url">เหตุผล 6 ข้อที่ Tumblr สามารถทำเว็บไซต์ได้มากกว่าการทำบล็อก</a></h1>
    
  </header>
  <div class="entry-content">
    <p><strong>Tunblr</strong> คือหนึ่งใน social network ที่คนส่วนใหญ่จะเอาไว้ทำบล็อกแบบสั้นๆ ที่สามารถใส่รูป วิดีโอ คำคม และอื่นๆ ได้ หรืออาจจะทำเป็นบล็อกที่เขียนเรื่องยาวๆ ได้อีก นอกจากนี้ Tumblr ก็สามารถทำสิ่งที่ Facebook ทำไม่ได้นั่นก้คือการใส่รูปเคลื่อนไหว เป็นต้น อย่างไรก็ตามคนส่วนใหญ่มักจะเอามาทำแต่บล็อกอย่างเดียวเท่านั้น</p>
<p>สิ่งที่ Tumblr ทำได้ไม่ใช่เพียงแค่เอาไว้ทำบล็อกเท่านั้น วันหนึ่งเราทดลองค้นหาจาก Google ดูก็บังเอิญเจอเว็บหนึ่งที่ชื่อว่า <a href="http://uxmyths.com/" target="_blank">UX Myths</a> ซึ่งเป็นเว็บเกี่ยวกับความเชื่อที่นักออกแบบ (หรือเปล่า?) มักจะเชื่อกัน แล้วแนะนำเพื่อแก้ไขความเชื่อที่คนมักจะเชื่อกัน หลังจากที่อ่านเว็บนี้ก็เลยคิดได้ว่า Tumblr เอามาทำอะไรได้อีกนอกจากการเขียนบล็อกนั่นก็คือ</p>
<blockquote><p>ทำให้เป็นเว็บไซต์เว็บหนึ่งได้เลย</p></blockquote>
<p>แล้วเหตุผลที่บอกว่าทำเป็นเว็บไซต์ได้เลยคืออะไรล่ะ? คำตอบอยู่ด้านล่างแล้วครับ</p>
<p><!--more--></p>
<p><strong>เหตุผลข้อหนึ่ง Tumblr มีระบบธีม<br />
</strong></p>
<p>เนื่องจากเว็บที่เราทำด้วย Tumblr จะทำออกมาเป็นเว็บให้ผู้ชมเข้ามาเยี่ยมก็เลยต้องมีหน้าตาที่แตกต่างกันขึ้นกับความต้องการของเจ้าของเว็บก็เลยมีระบบธีมขึ้นมา เพื่อให้เราปรับหน้าตาได้ตามใจชอบได้เลย โดยธีมที่มีให้นอกจากจะมีแบบฟรีแล้ว ยังมีแบบที่ต้องเสียเงินอีกด้วยซึ่งมักจะมีคุณภาพที่ดีกว่าแต่ก็ไม่เสมอไป เราสามารถเลือกธีมได้จาก<a href="https://www.tumblr.com/themes/" target="_blank">หน้าเว็บนี้ได้เลย</a> แล้วถ้าถูกใจก็เลือกเอาไปใช้กับหน้าเว็บของเราได้</p>
<p>นอกจากนี้ถ้าเรายังไม่พอใจธีมที่มีให้ใช้ เราสามารถทำธีมได้เองเลยแต่เขียนง่ายกว่าการทำธีมของ WordPress เพราะไม่ต้องเรียนรู้โค้ด PHP ทำได้เราออกแบบหน้าเว็บได้เอง</p>
<p>ส่วนวิธีการสร้างธีมเองก็ดูได้จากหน้า <a href="https://www.tumblr.com/docs/en/custom_themes" target="_blank">How to create a custom HTML theme ของ Tumblr</a></p>
<p><strong>เหตุผลข้อสอง Tumblr สามารถใส่ Google Analytics หรือ Disqus หรืออื่นๆ ตามใจชอบได้</strong></p>
<p>ปกติเวลาที่เราสร้างเว็บขึ้นมาซักเว็บจะต้องใช้อุปกรณ์อย่าง Google Analytics หรือ Disqus เข้ามาช่วย แต่พอเราใช้ Tumblr แล้ว เราสามารถใช้พวกนี้ได้เช่นกัน ทำให้เราสามารถดูจำนวนคนที่เข้า คอมเม้นต์บทความที่เราสร้างขึ้นมาได้เลย อย่างไรก็ตามก็ขึ้นอยู่กับธีมของคนที่ทำอยู่ดีว่าอยากจะให้มีหรือไม่</p>
<p>แต่ถ้าเราอยากจะเพิ่มพวกปุ่ม Like เพจเรา หรือหน้าที่แสดง Timeline หรืออาจจะใส่ลูกเล่นอื่นๆ เราสามารถปรับแต่งโค้ดได้ด้วยตัวเองอยู่แล้วโดยเข้าหน้า Customize จากนั้นกด Edit HTML แล้วเราก็ก๊อปโค้ดมาวางลงตรงตำแหน่งที่ต้องการได้ทันที อ่ยางไรก็ตามบางธีมจะทำ minify (หมายถึงการย่อโค้ด) อาจจะทำแบบนี้ได้ยากครับ</p>
<p><strong>เหตุผลข้อที่สาม Tumblr มีระบบหน้า (Pages)<br />
</strong></p>
<p>เวลาที่เราใช้ WordPress หรือ Ghost จะมี Pages ไว้ใส่หน้าอย่าง About หรือหน้าต่างๆ ตามใจชอบ แต่พอเรามาใช้ Tumblr เราก็ยังสร้างหน้าขึ้นมาใหม่ได้เรื่อยๆ ตามใจชอบ หรือเราจะทำเป็นแค่ลิ้งค์ไว้เพื่อเปลี่ยนหน้าไปตามที่เราต้องการได้เลย</p>
<p>ฟังดูแล้วจุดนี้ทำให้เราใช้ Tumblr มากกว่าเฟสบุ๊คเพราะเราไม่ต้องยัดข้อมูลเยอะๆ ไว้หน้าเดียวกันอย่าง Timeline บนเฟสบุ๊ค</p>
<p><strong>เหตุผลข้อสี่ Tumblr สามารถให้หลายคนช่วยกันเขียนได้</strong></p>
<p>ปกติเราใช้ WordPress, Drupal หรือระบบอื่นๆ เราสามารถกำหนดให้คนอื่นมาช่วยกันเขียนได้ โดยให้เราลองนึกถึงเว็บอย่าง Blognone ที่ให้หลายคนช่วยกันเขียนได้นั่นเอง ซึ่ง Tumblr ก็ทำได้เช่นกันโดยเราสามารถ Invite คนให้เข้ามาช่วยเขียนได้</p>
<p>ส่วนวิธีการทำอ่านได้จาก<a href="http://mashable.com/2011/05/01/group-tumblr/" target="_blank">บทความในเว็บ Mashable</a></p>
<p><strong>เหตุผลข้อที่ห้า ใช้โดเมนเนมของตัวเองได้</strong></p>
<p>จุดนี้เป็นข้อดีอีกอย่างที่ทำให้เราสร้างเว็บไซต์โดยให้คนจำชื่อเว็บง่ายๆ นั่นเอง ปกติเวลาที่เราสมัครโฮสติ้งฟรีหรือใช้ Tumblr แบบที่เราไม่ได้ใช้โดเมนเนมของตัวเองก็จะเป็น ชื่อที่เราตั้ง.tumblr.com แต่เราใช้โดเมนเนมของตัวเองได้เลย เพียงแค่เราไปสมัครโดเมนเนมตามเว็บต่างๆ เช่น Godaddy เป็นต้น</p>
<p>หลังจากที่เราสมัครโดเมนเนมเรียบร้อยแล้ว ก็สามารถให้โดเมนเนมนั้นชี้เข้าไปที่เว็บที่เราสร้างใน Tumblr ได้เลยโดยจะใช้เป็นชื่อเว็บลิ้งค์ไป หรือจะใช้แค่ subdomain ของโดเมนเนมเราก็ยังได้</p>
<p>วิธีทำอ่านได้จากบทความ <a href="https://www.tumblr.com/docs/en/custom_domains" target="_blank">Using a custom domain name ของ Tumblr</a></p>
<p><strong>เหตุผลข้อสุดท้าย เว็บบริษัทหลายเว็บก็ใช้ Tumblr</strong></p>
<p>โดยทั่วไปเว็บบริษัทอาจจะจ้างคนข้างนอกทำระบบของเว็บไซต์เอง หรือใช้เครื่องมืออย่าง WordPress, Drupal เป็นต้นมาทำหน้าเว็บของบริษัทนั้นๆ อย่างไรก็ตามมีบางบริษัทที่ใช้ Tumblr มาทำเว็บไซต์ด้วยยย</p>
<p>เราสามารถดูรายชื่อบริษัทที่ใช้ Tumblr ได้จากบทความ <a href="http://socialfresh.com/60-brands-using-tumblr/" target="_blank">60 Brands Using Tumblr จากเว็บ Socialfresh</a> ซึ่งเป็นบทความเก่าเขียนไว้เมื่อ 3 ปีที่แล้ว</p>
<p>จากเหตุผลทั้งหมดที่เราคิดได้ เราก็กล่าวได้เลยว่า Tumblr เหมาะกับการทำเว็บไซต์ อย่างไรก็ตามการใช้ Tumblr อาจจะไม่เหมาะที่จะทำเว็บอย่างเว็บร้านค้า เว็บรับลงทะเบียน เว็บอย่าง Facebook เป็นต้น แต่เราก็ยังพลิกแพลงให้เว็บร้านค้าทำโดย Tumblr แล้วให้ซื้อผ่านทาง Inbox ก็ยังได้เลยครับ</p>
<p>และการใช้ Tumblr อาจจะไม่เหมาะกับเว็บเก่า เพราะการย้ายข้อมูลจากเว็บเก่าที่ใช้พวก WordPress เข้า Tumblr ที่ทำได้ยากตัวอย่างเช่นบล็อกนี้ที่เคยคิดจะย้ายแต่กลับไม่ได้ย้ายนะแหละครับ</p>
<p><strong>สรุปแล้ว</strong> การใช้ Tumblr ทำเว็บไซต์ก็เป็นแนวทางที่ดีอีกแนวทางหนึ่งครับ</p>

  </div><!-- /.entry-content -->
</article><!-- /.hentry -->

<article class="hentry">
  <header>
    
    <div class="entry-meta">
      <span class="entry-date date published updated"><time datetime="2014-09-20T08:00:38+07:00"><a href="http://www.nickuntitled.com/blog/611">September 20, 2014</a></time></span><span class="author vcard"><span class="fn"><a href="http://www.nickuntitled.com/about/" title="About Kittisak Chotikkakamthorn">Kittisak Chotikkakamthorn</a></span></span>
      
    </div><!-- /.entry-meta -->
    
      <h1 class="entry-title"><a href="http://www.nickuntitled.com/blog/611" rel="bookmark" title="เมื่อ Zenfone 5 กลับมาสู่อ้อมอกอีกครั้ง กับข้อแนะนำเรื่องการเคลม" itemprop="url">เมื่อ Zenfone 5 กลับมาสู่อ้อมอกอีกครั้ง กับข้อแนะนำเรื่องการเคลม</a></h1>
    
  </header>
  <div class="entry-content">
    <p>สืบเนื่องจากบล็อกเดิมที่กล่าวถึง<a title="ใช้ไม่ถึงเดือนก็ส่ง Zenfone 5 เข้าศูนย์แล้ว กับแนะนำการทำ Factory Reset" href="http://www.nickuntitled.com/blog/431">การส่งเคลมมือถืออย่าง ASUS Zenfone 5</a> ตอนกลางเดือนสิงหาคมจนเวลาผ่านไปเกือบเดือน</p>
<p>วันอาทิตย์ของเดือนกันยายน (วันที่ 14/09/2557) เราโทรศัพท์ติดต่อ call center ของ ASUS ก็เลยทราบว่าทางบริษัทรออะไหล่ที่สำคัญชิ้นหนึ่งนั่นก็คือเมนบอร์ด และเราจึงสอบถามถึงสาเหตุที่ต้องรออะไหล่ ทาง call center ตอบกลับว่าไม่มีอะไหล่เก็บไว้เลยต้องสั่ง นอกจากนี้ call center บอกให้โทรศัพท์มาอีกครั้งในวันพุธ</p>
<p>วันพุธของเดือนนี้เราโทรศัพท์ไปอีกครั้ง call center ตอบกลับมาว่าเมนบอร์ดมาถึงศูนย์เรียบร้อยแล้ว กำลังซ่อมและทดสอบอยู่ เมื่อเราวางสายเสร็จเรียบร้อยแล้วจนกระทั่งถึงตอนเย็น (เวลา 17:54 น) มี SMS ศูนย์ ASUS พระราม 9 ที่ใช้ชื่อ AsusRama9 ส่งมาทางโทรศัพท์ว่า</p>
<blockquote><p>"เครื่องซ่อมเสร็จแล้ว รับได้จันทร์-เสาร์ 9.00 - 18.00 (หยุดวันนักขัตฤกษ์)"</p></blockquote>
<p>ทีนี้ก็รู้สึกถึงการรออันแสนยาวนานได้สิ้นสุดลงซะที</p>
<p>วันพฤหัส (18/09/2557) เราเดินทางไปที่ศูนย์ ASUS โดยนั่ง MRT ไปลงสถานีพระราม 9 แล้วเดินมาอีกนิดก็ถึงศูนย์ ASUS พระราม 9</p>
<p>เมื่อเข้าไปในศูนย์แล้วเราหยิบบัตรคิวจนกระทั่งพนักงานเรียก เรายื่นใบเคลมไปให้ เมื่อพนักงานรับปุ๊บ พนักงานเดินขึ้นไปชั้นบนเพื่อที่จะหยิบโทรศัพท์ที่เคลมไว้ เวลาผ่านไปประมาณ 5-10 นาทีพนักงานหยิบเครื่องมาให้เราตรวจสอบก่อนที่จะเซ็นรับเครื่อง เราตรวจสอบความผิดปกติที่เคยแจ้งไปตอนเคลมสองประการได้แก่</p>
<ul>
<li>เครื่องไม่อ่าน SIM card</li>
<li>และเครื่องรีบูตเอง</li>
</ul>
<p>ปัญหาทั้งคู่ได้รับการแก้ไขเรียบร้อย สภาพเครื่องไม่มีร่องรอยอะไร เนื่องจากเครื่องนี้ยังอยู่ในการรับประกัน เราไม่ต้องเสียค่าใช้จ่ายในการเคลมโทรศัพท์เครื่องนี้ ดังนั้นเราเซ็นรับเครื่องแล้วเดินกลับไปที่หออย่างมีความสุข</p>
<p><strong>สถานะในตอนนี้ (19/09/2557)</strong></p>
<p><a href="https://www.flickr.com/photos/112299906@N05/17944062559" title="Zenfone Successfully Repaired by Kittisak Chotikkakamthorn, on Flickr"><img src="https://c4.staticflickr.com/8/7690/17944062559_84eb8667ff_o.jpg" wilt="Zenfone Successfully Repaired"></a></p>
<p>ตอนนี้โทรศัพท์ใช้งานได้ปกติ อ่าน SIM card ได้ปกติ เครื่องไม่รีบูตเอง ช่องเสียบหูฟังและ micro USB ใช้งานได้ตามปกติ ปุ่มแต่ละปุ่มใช้งานได้ปกติ ยังไม่พบปัญหาอะไรในตอนนี้</p>
<p>ความรู้สึกเขียนยังกับใบ Progress Note ของผู้ป่วยเลย (ฮา)</p>
<p><strong>ข้อแนะนำที่อยากฝากไปให้ ASUS หรือบริษัทอื่นๆ<br />
</strong></p>
<p>เรามีข้อแนะนำที่จะฝากไปให้ทางศูนย์ ASUS นิดนึงซึ่งคิดว่าทาง ASUS น่าจะปรับปรุงเรื่องการบริการอยู่ คือ</p>
<ul>
<li>เวลาที่เราเคลมเครื่องหนึ่งรู้สึกว่าเคลมนานไปหน่อยเพราะต้องรออะไหล่ ทีนี้อยากจะให้สำรองนิดนึง (อันนี้หรือว่ามีสำรองแต่ที่สำรองหมดก็ไม่ทราบ)</li>
<li>และเวลาที่เช็คสถานะการเคลมที่ปกติจะให้โทรศัพท์หา call center อยากจะให้เช็คผ่านเว็บ หรือให้ส่ง SMS บอกสถานะว่าเครื่องเป็นอย่างไรบ้างได้แก่ รับเครื่อง XXX แล้ว, กำลังเช็คความผิดปกติของเครื่อง XXX หรืออะไหล่ของเครื่อง XXX มาถึงศูนย์เรียบร้อย คิดเหมือนแนวๆ บริษัทขนส่งพัสดุอย่าง DHL ที่บอกว่าพัสดุอยู่ที่ไหน ทำอะไรบ้าง</li>
</ul>
<p>รู้สึกเราจะเรียกร้องเยอะไปหรือเปล่า อันนี้ก็ไม่ทราบนะครับ (ฮา)</p>
<p><strong>หมายเหตุ</strong></p>
<ul>
<li>เวลาที่คุยกับทาง call center เราไม่จำเป็นต้องพูดจาแรงๆ ใส่ทาง call center เราก็พูดปกติทาง call center ก็ตอบกลับมาได้ดี ไม่มีปัญหาอะไรนะ และถ้าเราไม่ประทับใจการบริการของ call center เราคิดว่ามีระบบการประเมินพนักงานให้อยู่แล้ว</li>
<li>ระหว่างที่เคลมเห็น ASUS ออก Zenfone 5 LTE เลยรู้สึกเหมือนกระอักเลือดเลยทีเดียว อย่างไรก็ตามด้วยราคาที่แพงกว่า 2 พันบาท (ราคา 7,990 บาท) กับเปลี่ยน CPU จาก Intel Atom เป็นของ Qualcomm Snapdragon 400 และ 4G คลื่น 1,800 MHz ยังไม่ประมูลเลยไม่กังวลนะ</li>
</ul>
<p>&nbsp;</p>

  </div><!-- /.entry-content -->
</article><!-- /.hentry -->


<div class="pagination">
  
    
      <a href="http://www.nickuntitled.com/page2" class="btn">Previous</a>
    
  
  <ul class="inline-list">
    <li>
      
        <a href="http://www.nickuntitled.com">1</a>
      
    </li>
    
      <li>
        
          <a href="http://www.nickuntitled.com/page2">2</a>
        
      </li>
    
      <li>
        
          <span class="current-page">3</span>
        
      </li>
    
      <li>
        
          <a href="http://www.nickuntitled.com/page4">4</a>
        
      </li>
    
      <li>
        
          <a href="http://www.nickuntitled.com/page5">5</a>
        
      </li>
    
  </ul>
  
    <a href="http://www.nickuntitled.com/page4" class="btn">Next</a>
  
</div><!-- /.pagination -->

</div><!-- /#main -->

<div class="footer-wrapper">
  <footer role="contentinfo">
    <span>&copy; 2015 Kittisak Chotikkakamthorn. Powered by <a href="http://jekyllrb.com" rel="nofollow">Jekyll</a> using the <a href="https://mademistakes.com/work/hpstr-jekyll-theme/" rel="nofollow">HPSTR Theme</a>.</span>
  </footer>
</div><!-- /.footer-wrapper -->

<script src="//ajax.googleapis.com/ajax/libs/jquery/1.9.1/jquery.min.js"></script>
<script>window.jQuery || document.write('<script src="http://www.nickuntitled.com/assets/js/vendor/jquery-1.9.1.min.js"><\/script>')</script>
<script src="http://www.nickuntitled.com/assets/js/scripts.min.js"></script>


<!-- Asynchronous Google Analytics snippet -->
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
    (i[r].q=i[r].q||[]).push(arguments)},i[r].l=1*new Date();a=s.createElement(o),
    m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', '46662350', 'auto');  
  ga('require', 'linkid', 'linkid.js');
  ga('send', 'pageview');
</script>


          

</body>
</html>