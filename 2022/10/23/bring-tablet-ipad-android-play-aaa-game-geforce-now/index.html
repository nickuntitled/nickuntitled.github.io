<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  <title>นำ Tablet/iPad เล่นเกม AAA ด้วย Geforce NOW</title><!-- Begin Jekyll SEO tag v2.8.0 -->
<meta name="generator" content="Jekyll v3.10.0" />
<meta property="og:title" content="นำ Tablet/iPad เล่นเกม AAA ด้วย Geforce NOW" />
<meta name="author" content="Kittisak Chotikkakamthorn" />
<meta property="og:locale" content="en_US" />
<meta name="description" content="None" />
<meta property="og:description" content="None" />
<link rel="canonical" href="https://nickuntitled.com/2022/10/23/bring-tablet-ipad-android-play-aaa-game-geforce-now/" />
<meta property="og:url" content="https://nickuntitled.com/2022/10/23/bring-tablet-ipad-android-play-aaa-game-geforce-now/" />
<meta property="og:site_name" content="Nick Untitled" />
<meta property="og:image" content="https://sgp1.digitaloceanspaces.com/nickuntitledasset/2022/10/geforce_now_cover.jpg" />
<meta property="og:type" content="article" />
<meta property="article:published_time" content="2022-10-23T01:36:59+07:00" />
<meta name="twitter:card" content="summary_large_image" />
<meta property="twitter:image" content="https://sgp1.digitaloceanspaces.com/nickuntitledasset/2022/10/geforce_now_cover.jpg" />
<meta property="twitter:title" content="นำ Tablet/iPad เล่นเกม AAA ด้วย Geforce NOW" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Kittisak Chotikkakamthorn"},"dateModified":"2024-03-16T09:43:10+07:00","datePublished":"2022-10-23T01:36:59+07:00","description":"None","headline":"นำ Tablet/iPad เล่นเกม AAA ด้วย Geforce NOW","image":"https://sgp1.digitaloceanspaces.com/nickuntitledasset/2022/10/geforce_now_cover.jpg","mainEntityOfPage":{"@type":"WebPage","@id":"https://nickuntitled.com/2022/10/23/bring-tablet-ipad-android-play-aaa-game-geforce-now/"},"url":"https://nickuntitled.com/2022/10/23/bring-tablet-ipad-android-play-aaa-game-geforce-now/"}</script>
<!-- End Jekyll SEO tag -->
<link type="application/atom+xml" rel="alternate" href="https://nickuntitled.com/feed.xml" title="Nick Untitled" /><link rel="shortcut icon" type="image/x-icon" href="/favicon.ico" />
  <link rel="stylesheet" href="/assets/css/reset.css" />
  <link rel="stylesheet" href="/assets/css/normalize.css" />
  <link rel="stylesheet" href="/assets/css/main.css" />
	<link rel="stylesheet" href="https://cdn.jsdelivr.net/npm/katex@0.16.9/dist/katex.css" integrity="sha384-OH8qNTHoMMVNVcKdKewlipV4SErXqccxxlg6HC9Cwjr5oZu2AdBej1TndeCirael" crossorigin="anonymous">
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Noto+Sans+Thai:wght@700&display=swap" rel="stylesheet">
  <link href="https://fonts.googleapis.com/css2?family=Chakra+Petch:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">
</head>
<body a="auto">
    <main class="page-content" aria-label="Content">
      <div class="w">
        <p class = 'back-meta'>
    <a href="/">&lt; Nick Untitled</a>
</p><article>
  <h1 class = 'post-title'>นำ Tablet/iPad เล่นเกม AAA ด้วย Geforce NOW</h1>

  <p class="post-meta">
    <time datetime="2022-10-23 01:36:59 +0700">2022-10-23</time>
  </p>

  
  <figure class = 'featured-image'>
      <img src = 'https://sgp1.digitaloceanspaces.com/nickuntitledasset/2022/10/geforce_now_cover.jpg' />
  </figure>
  

  <p>ปกติเวลาที่เราเล่นเกมบนแท็บเล็ต หรือไอแพดเราจะเล่นเกมโดยการลงผ่านทาง App Store, Google Play หรือ Microsoft Store ที่มีเกมให้เล่นเยอะอยู่ระดับหนึ่ง อย่างไรก็ดีไม่ใช่เกมทุกเกมที่เราเคยเล่นบนระบบปฏิบัติการ Windows จะมาอยู่บนอุปกรณ์เหล่านี้ </p>

<p>เหตุผลของเกมที่มีอยู่บน Windows ไม่ได้รับการพอร์ตลงแท็บเล็ต หรือไอแพดเนื่องมาจากเกมที่มีขนาดใหญ่ กับเกมต้องการพลังการประมวลผลที่มากเกิดกว่าที่เครื่องจะรับได้ และเกมเหล่านี้ควบคุมผ่านทางการสัมผัสได้ไม่ถนัดเพียงพอ แล้วถ้าเราอยากจะเล่นเกมเหล่านี้ทำอย่างไรดีล่ะ?</p>

<p>วิธีหนึ่งที่เราสามารถเล่นเกมระดับ AAA บนอุปกรณ์พกพาเหล่านี้ได้ด้วยสิ่งที่เราเรียกว่า Cloud Gaming</p>

<!--more-->

<blockquote class="wp-block-quote is-layout-flow wp-block-quote-is-layout-flow">
<p>เกม AAA เป็นเกมที่พัฒนาด้วยสตูดิโอที่มีขนาดใหญ่ ที่ต้องใช้งบประมาณและพนักงานเป็นจำนวนมาก ตัวอย่างของเกมเหล่านี้ที่รู้จักกันก็ได้แก่ Grand Theft Auto V (GTA V), Battlefield, Call of Duty และอื่น ๆ</p>
</blockquote>

<h2 class="wp-block-heading">Cloud Gaming</h2>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/ga5ewtee3um-1024x678.jpg" alt="" class="wp-image-2964" srcset="https://sgp1.digitaloceanspaces.com/nickuntitledasset/2022/10/ga5ewtee3um-300x199.jpg 300w, https://sgp1.digitaloceanspaces.com/nickuntitledasset/2022/10/ga5ewtee3um-1024x678.jpg 1024w, https://sgp1.digitaloceanspaces.com/nickuntitledasset/2022/10/ga5ewtee3um-768x509.jpg 768w, https://sgp1.digitaloceanspaces.com/nickuntitledasset/2022/10/ga5ewtee3um-1536x1018.jpg 1536w, https://sgp1.digitaloceanspaces.com/nickuntitledasset/2022/10/ga5ewtee3um.jpg 1600w" /><figcaption class="wp-element-caption">Cloud Gaming</figcaption></figure>

<p>Cloud Gaming เป็นเทคโนโลยีการเล่นเกมอย่างหนึ่งที่ตัวเกมจะได้รับการประมวลผลบนเซิร์ฟเวอร์ที่อยู่บนคลาวด์ แล้วตัวภาพจากการเล่นเกมจะได้รับการสตรีมเข้ามายังอุปกรณ์ลูกข่าย (Client) สิ่งนี้เป็นสิ่งที่ทำให้เราไม่จำเป็นต้องใช้อุปกรณ์ฮาร์ดแวร์ที่มีประสิทธิภาพสูง เราสามารถใช้อุปกรณ์แท็บเล็ต ไอแพด มือถือ หรืออื่น ๆ เล่นเกมระดับ AAA</p>

<p>จริง ๆ เทคโนโลยีนี้ไม่ได้เป็นเทคโนโลยีใหม่อะไรนะ เพราะยุคแรก ๆ ของ Cloud Gaming ที่เราได้ยินกันก็คือ <a href="https://en.wikipedia.org/wiki/OnLive" target="_blank" rel="noopener" title="OnLive">OnLive</a> ที่เปิดตัวประมาณ 10 กว่าปีก่อน แต่บริการนี้ก็ไม่ได้รับความนิยม และขาดทุน แถมยังมีปัญหาเรื่องความเร็วอินเตอร์เน็ตส่งผลให้คุณภาพของภาพที่ส่งมายังเครื่อง Client ที่สู้การเล่นเกมบนคอมพิวเตอร์ไม่ได้ ร่วมกับไม่มีเกมดัง ๆ ลงบริการนี้ด้วย ส่งผลให้บริการนี้ก็ปิดตัวลงไป ส่วนอีกบริการหนึ่งที่เปิดตัวในขณะนั้นก็คือ <a href="https://en.wikipedia.org/wiki/Gaikai" target="_blank" rel="noopener" title="Gaikai">Gaikai</a> ที่เป็นบริการ Cloud Gaming อีกบริการหนึ่งที่ถูกซื้อโดยบริษัท Sony Computer Entertainment ที่เป็นพื้นฐานของบริการ Playstation Now ครับ</p>

<p>ส่วนในปัจจุบันบริการ Cloud Gaming ที่เปิดให้บริการก็มีไม่กี่เจ้า ได้แก่ <a href="https://www.nvidia.com/en-us/geforce-now/" target="_blank" rel="noopener" title="NVIDIA Geforce NOW">NVIDIA Geforce NOW</a>, <a href="https://www.amazon.com/luna/landing-page" target="_blank" rel="noopener" title="Amazon Luna">Amazon Luna</a>, Google Stadia (ที่ปิดบริการไปแล้ว), <a href="https://www.xbox.com/en-us/play" target="_blank" rel="noopener" title="Xbox Cloud Gaming">Xbox Cloud Gaming</a> เป็นต้น บริการ Cloud Gaming เหล่านี้ส่วนใหญ่ก็ไม่ได้รองรับผู้ใช้จากไทยหรอกฮะ ส่วนใหญ่จะเปิดตัวในสหรัฐฯ ยุโรปก่อนแล้วก็ไม่ค่อยจะขยายตัวไปที่อื่น ยกเว้นบริการ Geforce NOW ที่ผู้ใช้จากไทยสามารถใช้งานได้ผ่านทางผู้ให้บริการ StarHub ที่มีเซิร์ฟเวอร์ตั้งอยู่ที่สิงคโปร์</p>

<h2 class="wp-block-heading">Geforce NOW</h2>

<figure class="wp-block-image size-full"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/IMG_7165.jpg" alt="" class="wp-image-2995" srcset="https://sgp1.digitaloceanspaces.com/nickuntitledasset/2022/10/IMG_7165-300x200.jpg 300w, https://sgp1.digitaloceanspaces.com/nickuntitledasset/2022/10/IMG_7165-768x512.jpg 768w, https://sgp1.digitaloceanspaces.com/nickuntitledasset/2022/10/IMG_7165.jpg 1024w" /><figcaption class="wp-element-caption">เล่นเกมผ่าน Geforce NOW บนอุปกรณ์ Surface Pro X</figcaption></figure>

<p><a href="https://www.nvidia.com/en-us/geforce-now/" target="_blank" rel="noopener" title="Geforce NOW">Geforce NOW</a> เป็นบริการ Cloud Gaming ที่ให้บริการโดยบริษัท NVIDIA (ที่ผลิตการ์ดจอสำหรับเล่นเกม ทำงาน เซิร์ฟเวอร์) โดยบริการนี้ได้รับการเปิดตัวสำหรับการทดสอบ (Beta) มาตั้งแต่ปี 2015 จนกระทั่งเปิดให้บริการเต็มตัวมาตั้งแต่ปี 2020 </p>

<p>ช่วงแรกที่ทาง NVIDIA เปิดให้บริการ ช่วงนั้นยังไม่ได้เปิดให้คนไทยเข้าไปใช้บริการเล่นเกมนี้ได้ครับ จนผ่านมาปี 2021 บริการนี้ได้รับการเปิดให้คนสิงคโปร์เล่นผ่านทางผู้ให้บริการ StarHub ก่อน ช่วงนั้นคนไทยยังเข้าไปเล่นไม่ได้ ผ่านมาจนถึงปีนี้ที่ทางผู้ให้บริการ StarHub ขยายประเทศที่รองรับจากเดิมที่รองรับแต่สิงคโปร์อย่างเดียว ให้รองรับผู้ใช้จากประเทศไทย อินโดนีเซีย มาเลเซีย และเวียดนามเข้าไปใช้บริการได้ด้วย โดยเซิร์ฟเวอร์สำหรับการเล่นเกมอยู่ที่สิงคโปร์</p>

<p>การเข้าไปใช้บริการ Geforce NOW ทำได้ไม่ยากครับ ผู้ใช้สามารถใช้งาน Geforce NOW ได้ 3 วิธี</p>

<ol class="wp-block-list">
<li>ใช้บริการ Geforce NOW ผ่านคอมพิวเตอร์ที่ใช้ระบบปฏิบัติการ Windows กับ macOS วิธีนี้ทำได้ไม่ยาก เราดาวน์โหลดลงคอมพิวเตอร์ แล้วติดตั้งไปตามปกติ เมื่อติดตั้งเสร็จแล้วก็เปิดเข้าไปใช้บริการได้ (สำหรับคนที่ใช้อุปกรณ์ ARM อย่าง <a href="https://nickuntitled.com/2021/10/30/windows-11-usage-app-surfacepro-x/" title="Windows 11 – การใช้งาน &amp; แอพบน Surface Pro X">Surface Pro X</a> อันนี้ก็เล่นเกมบน Geforce NOW ได้นะ)</li>



<li>ติดตั้งบนโทรศัพท์ แท็บเล็ต ทีวีที่ใช้ระบบปฏิบัติการ Android วิธีนี้ติดตั้งผ่าน Google Play Store ได้ครับ ส่วนผู้ใช้ที่ใช้งานอุปกรณ์ Huawei ที่ไม่มี Google Play Service ผู้ใช้สามารถเล่นเกมได้ผ่านทางเว็บเบราวเซอร์ Google Chrome ได้ตามปกติครับ</li>



<li>ใช้งานผ่านเว็บเบราวเซอร์ Google Chrome กับ Safari (บน iOS) วิธีนี้ทำได้ง่ายกว่าการติดตั้งลงบนคอมพิวเตอร์ ผู้ใช้สามารถกดเข้าไปใช้งานบนเว็บเบราวเซอร์ได้ทันที แถมวิธีนี้เป็นวิธีที่อนุญาตให้ผู้ใช้ที่มี iPhone, iPad เข้าไปเล่นเกมระดับ AAA ผ่านทางบริการ Geforce NOW ได้ครับ</li>
</ol>

<h2 class="wp-block-heading">ติดตั้ง Geforce NOW ลงอุปกรณ์แท็บเล็ต มือถือ ทีวีที่ใช้ Android</h2>

<p>ในตัวอย่างนี้เราใช้งานวิธีที่ 2 ก่อน เราเข้ามาหน้า Google Play Store แล้วค้นหาด้วยการพิมพ์ว่า Geforce NOW หรืออีกวิธีคือคลิกที่ลิ้งค์นี้ครับ เมื่อเข้ามาหน้าแอพ Geforce NOW แล้วเราจะพบตามด้านล่างนี้</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/image-1024x553.png" alt="" class="wp-image-2960" srcset="https://sgp1.digitaloceanspaces.com/nickuntitledasset/2022/10/image-300x162.png 300w, https://sgp1.digitaloceanspaces.com/nickuntitledasset/2022/10/image-1024x553.png 1024w, https://sgp1.digitaloceanspaces.com/nickuntitledasset/2022/10/image-768x414.png 768w, https://sgp1.digitaloceanspaces.com/nickuntitledasset/2022/10/image-1536x829.png 1536w, https://sgp1.digitaloceanspaces.com/nickuntitledasset/2022/10/image.png 1920w" /><figcaption class="wp-element-caption">NVIDIA GeForce NOW บน Play Store</figcaption></figure>

<p>ให้เรากดปุ่ม Install สำหรับการติดตั้งครับ เมื่อติดตั้งเสร็จแล้ว เราจะเข้ามาหน้า Geforce NOW ให้สมัครสมาชิก แล้วเลือกแพคเกจที่เราต้องการ โดยจะมี 3 แพคเกจ ได้แก่</p>

<ol class="wp-block-list">
<li>แพคเกจ One Day Pass เป็นแพคเกจที่ให้เราเล่นเกมบน Geforce NOW ได้หนึ่งวัน ราคาอยู่ที่ 1.99 ดอลลาร์สิงคโปร์ในวันธรรมดา ส่วนวันหยุดคิด 3.99 ดอลลาร์สิงคโปร์</li>



<li>แพคเกจ Monthly คิดบริการรายเดือน ราคาที่ 9.99 ดอลลาร์สิงคโปร์</li>



<li>แพคเกจ Yearly คิดบริการรายปี ราคาที่ 99.90 ดอลลาร์สิงคโปร์ (อันนี้คุ้มสุดสำหรับคนที่เล่นเป็นประจำ)</li>
</ol>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/image-1-1024x489.png" alt="" class="wp-image-2965" srcset="https://sgp1.digitaloceanspaces.com/nickuntitledasset/2022/10/image-1-300x143.png 300w, https://sgp1.digitaloceanspaces.com/nickuntitledasset/2022/10/image-1-1024x489.png 1024w, https://sgp1.digitaloceanspaces.com/nickuntitledasset/2022/10/image-1-768x367.png 768w, https://sgp1.digitaloceanspaces.com/nickuntitledasset/2022/10/image-1.png 1224w" /><figcaption class="wp-element-caption">แพคเกจ Geforce NOW ที่ให้บริการผ่าน StarHub</figcaption></figure>

<p>ในตัวอย่างนี้เราจะเลือก One Day Pass สำหรับการทดลองใช้งานก่อน ซึ่งเราแนะนำนะ เพราะเราสามารถทดลองใช้ก่อนว่าอินเตอร์เน็ตเราสามารถเล่นเกมผ่าน Geforce NOW ได้หรือไม่ ถ้าเล่นได้ก็สมัครแพคเกจรายเดือน หรือรายปี หรือถ้าเล่นไม่ได้ หรือเล่นได้แต่ไม่ดี เราก็ไม่สมัครแพคเกจต่อ</p>

<p>หลังจากการสมัครสมาชิก และเลือกแพคเกจแล้ว เมื่อเราเข้ามาหน้าหลักของ Geforce NOW บน Android เราจะพบหน้าตาตามด้านล่างนี้</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/wp-1666460103814-1024x733.jpg" alt="" class="wp-image-2966" srcset="https://sgp1.digitaloceanspaces.com/nickuntitledasset/2022/10/wp-1666460103814-300x215.jpg 300w, https://sgp1.digitaloceanspaces.com/nickuntitledasset/2022/10/wp-1666460103814-1024x733.jpg 1024w, https://sgp1.digitaloceanspaces.com/nickuntitledasset/2022/10/wp-1666460103814-768x550.jpg 768w, https://sgp1.digitaloceanspaces.com/nickuntitledasset/2022/10/wp-1666460103814-1536x1099.jpg 1536w, https://sgp1.digitaloceanspaces.com/nickuntitledasset/2022/10/wp-1666460103814-2048x1466.jpg 2048w" /><figcaption class="wp-element-caption">หน้าหลักของ Geforce NOW บน Android</figcaption></figure>

<p>การเข้าไปเล่นเกมในแต่ละเกมที่มีอยู่ใน Geforce NOW ผู้ใช้จำเป็นต้องซื้อเกมเสียก่อน อย่างไรก็ดีกรณีที่ซื้อเกมบน Steam, Epic Store หรือ Ubisoft มาก่อนแล้ว ผู้ใช้สามารถนำบัญชีที่ใช้บริการเหล่านี้เชื่อมต่อกับ Geforce NOW ได้โดยการกดปุ่มรูปฟันเฟืองที่อยู่มุมบนขวา แล้วเลือกที่ Connections จากนั้นเลือกบริการที่เราต้องการเชื่อมต่อ</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/Screenshot_20221023_003828_GeForceNOW-1024x820.jpg" alt="" class="wp-image-2967" srcset="https://sgp1.digitaloceanspaces.com/nickuntitledasset/2022/10/Screenshot_20221023_003828_GeForceNOW-300x240.jpg 300w, https://sgp1.digitaloceanspaces.com/nickuntitledasset/2022/10/Screenshot_20221023_003828_GeForceNOW-1024x820.jpg 1024w, https://sgp1.digitaloceanspaces.com/nickuntitledasset/2022/10/Screenshot_20221023_003828_GeForceNOW-768x615.jpg 768w, https://sgp1.digitaloceanspaces.com/nickuntitledasset/2022/10/Screenshot_20221023_003828_GeForceNOW-1536x1230.jpg 1536w, https://sgp1.digitaloceanspaces.com/nickuntitledasset/2022/10/Screenshot_20221023_003828_GeForceNOW-2048x1640.jpg 2048w" /><figcaption class="wp-element-caption">หน้าการตั้งค่าของ Geforce NOW</figcaption></figure>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/Screenshot_20221023_003819_GeForceNOW-1024x820.jpg" alt="" class="wp-image-2968" srcset="https://sgp1.digitaloceanspaces.com/nickuntitledasset/2022/10/Screenshot_20221023_003819_GeForceNOW-300x240.jpg 300w, https://sgp1.digitaloceanspaces.com/nickuntitledasset/2022/10/Screenshot_20221023_003819_GeForceNOW-1024x820.jpg 1024w, https://sgp1.digitaloceanspaces.com/nickuntitledasset/2022/10/Screenshot_20221023_003819_GeForceNOW-768x615.jpg 768w, https://sgp1.digitaloceanspaces.com/nickuntitledasset/2022/10/Screenshot_20221023_003819_GeForceNOW-1536x1230.jpg 1536w, https://sgp1.digitaloceanspaces.com/nickuntitledasset/2022/10/Screenshot_20221023_003819_GeForceNOW-2048x1640.jpg 2048w" /><figcaption class="wp-element-caption">เชื่อมต่อสมาชิกที่สมัครไว้บน Steam, Epic.Store หรือ Ubisoft</figcaption></figure>

<p>เมื่อเลือกบริการเชื่อมต่อเสร็จแล้ว ให้เข้าสู่ระบบไปในบริการนั้นแล้วทำตามหน้าจอที่ปรากฏ ในที่นี้เราเลือก Steam เราเข้าสู่ระบบแล้วกดให้ข้อมูลสมาชิก (Profile) และรายการเกมที่เรามีอยู่เป็น Public จากนั้นเราจะพบรายการเกมที่ซื้อบน Steam มาปรากฏบนหน้าจอหลักของ Geforce NOW แล้วครับ (ลืมบอกไป <strong>ไม่ใช่ทุกเกมที่เราซื้อผ่าน Ubisoft Store, Epic หรือ Steam จะปรากฏบน Geforce NOW อันนี้ขึ้นกับว่าเกมมีให้เล่นบน Geforce NOW หรือไม่ครับ</strong>)</p>

<p>ต่อมาเราต้องการเล่นเกมแล้ว เราสามารถกดที่เกมที่เราซื้อแล้วเข้าไปใช้งานได้เลย เมื่อกดแล้วเราจะเข้าหน้าทดสอบว่าเราผ่านความต้องการขั้นต่ำสำหรับการเล่นเกมผ่าน Geforce NOW หรือไม่ครับ ถ้าเล่นได้ เราจะเข้าไปในหน้าเกมที่เราเลือกเลย</p>

<blockquote class="wp-block-quote is-layout-flow wp-block-quote-is-layout-flow">
<p>ความต้องการขั้นต่ำของการเล่นเกมผ่าน Geforce NOW มีได้แก่ ความเร็วอินเตอร์เน็ตต้องเร็วอย่างน้อย 15 Mbps และค่า Latency (หรือ Ping) น้อยกว่า 80ms ส่วนกรณีที่ทาง Geforce NOW แนะนำ อันนี้ผู้ใช้ต้องมีความเร็วอินเตอร์เน็ตอย่างน้อย 50 Mbps และค่า Latency น้อยกว่า 40ms</p>



<p>สำหรับรายละเอียดเพิ่มเติม ดูได้ที่เว็บ <a href="https://www.nvidia.com/en-us/geforce-now/system-reqs/" target="_blank" rel="noopener" title="NVIDIA Geforce NOW">NVIDIA Geforce NOW</a></p>
</blockquote>

<p>หรืออีกวิธี เราสามารถทดสอบก่อนว่าเราสามารถใช้งาน Geforce NOW ได้ไหม ได้โดยเราเข้าไปที่ Settings เช่นเคย ให้เลือกที่ Geforce NOW จากนั้นเลือกที่ Test network</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW-820x1024.jpg" alt="" class="wp-image-2978" srcset="https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW-240x300.jpg 240w, https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW-820x1024.jpg 820w, https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW-768x959.jpg 768w, https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW-1230x1536.jpg 1230w, https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW-1640x2048.jpg 1640w, https://sgp1.digitaloceanspaces.com/nickuntitledasset/2022/10/Screenshot_20221023_005859_GeForceNOW.jpg 1768w" /><figcaption class="wp-element-caption">หน้าจอ Geforce NOW ในหน้า Settings</figcaption></figure>

<p>ระบบจะทดสอบความเร็วอินเตอร์เน็ต และ Latency ของการเชื่อมต่อระหว่างเครื่องเรา และเซิร์ฟเวอร์ที่ตั้งอยู่ที่สิงคโปร์ ถ้าทดสอบผ่านระบบจะแจ้งตามหน้าจอด้านล่างนี้ครับ</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW-820x1024.jpg" alt="" class="wp-image-2977" srcset="https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW-240x300.jpg 240w, https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW-820x1024.jpg 820w, https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW-768x959.jpg 768w, https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW-1230x1536.jpg 1230w, https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW-1640x2048.jpg 1640w, https://sgp1.digitaloceanspaces.com/nickuntitledasset/2022/10/Screenshot_20221023_005846_GeForceNOW.jpg 1768w" /><figcaption class="wp-element-caption">ภาพหน้าจอแจ้งว่าอยู่ระหว่างการทดสอบ</figcaption></figure>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW-820x1024.jpg" alt="" class="wp-image-2979" srcset="https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW-240x300.jpg 240w, https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW-820x1024.jpg 820w, https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW-768x959.jpg 768w, https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW-1230x1536.jpg 1230w, https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW-1640x2048.jpg 1640w, https://sgp1.digitaloceanspaces.com/nickuntitledasset/2022/10/Screenshot_20221023_010123_GeForceNOW.jpg 1768w" /><figcaption class="wp-element-caption">ภาพหน้าจอกรณีที่ทดสอบผ่าน</figcaption></figure>

<p>เมื่อทดสอบผ่านแล้ว ผู้ใช้สามารถเล่นเกมที่ซื้อมาแล้วโดยเลือกเกมที่ต้องการได้เลย การเล่นเกมในแต่ละเกมจำเป็นต้องมี Gamepad เสียก่อน สำหรับ Gamdpad ที่ทาง NVIDIA แนะนำมีได้แก่</p>

<ul class="wp-block-list">
<li>NVIDIA SHIELD controller</li>



<li>Microsoft Xbox Wireless controllers</li>



<li>Microsoft Xbox 360</li>



<li>Sony PS5 DualSense</li>



<li>Sony DualShock 4</li>



<li>Logitech Gamepad F310/F510/F710</li>



<li>Steelseries Stratus+</li>



<li>Steelseries Stratus Duo</li>



<li>Razer Raiju</li>



<li>Razer Wolverine</li>



<li>MOGA XP5-A Plus</li>
</ul>

<p>ในตัวอย่างนี้เราจะใช้ Sony Dualshock 4 (ตามภาพด้านล่างนี้) เชื่อมต่อกับมือถือเราผ่านทางสาย USB เมื่อเชื่อมเสร็จแล้วเข้าไปเล่นเกมได้เลยครับ</p>

<figure class="wp-block-image size-full"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/IMG_7181.jpg" alt="" class="wp-image-2982" srcset="https://sgp1.digitaloceanspaces.com/nickuntitledasset/2022/10/IMG_7181-300x194.jpg 300w, https://sgp1.digitaloceanspaces.com/nickuntitledasset/2022/10/IMG_7181-768x497.jpg 768w, https://sgp1.digitaloceanspaces.com/nickuntitledasset/2022/10/IMG_7181.jpg 1024w" /><figcaption class="wp-element-caption">เล่นเกม Portal บน GeForce NOW ที่ติดตั้งบน Android ร่วมกับการใช้ Sony DualShock 4</figcaption></figure>

<h2 class="wp-block-heading">ใช้งาน Geforce NOW ผ่านเว็บเบราวเซอร์</h2>

<p>ผู้ใช้จำเป็นต้องใช้เว็บเบราวเซอร์ที่รองรับได้แก่ Google Chrome หรือเว็บเบราวเซอร์ Safari ที่มีมาให้บนอุปกรณ์ iPhone, iPad วิธีนี้เป็นวิธีที่ให้เราใช้งาน Geforce NOW ได้สะดวกโดยไม่จำเป็นต้องติดตั้งตัว Geforce NOW ลงบนคอมพิวเตอร์ หรืออุปกรณ์พกพาของ Apple ครับ</p>

<blockquote class="wp-block-quote is-layout-flow wp-block-quote-is-layout-flow">
<p>สาเหตุที่ไม่มี Geforce NOW ให้ติดตั้งบน App Store ก็เพราะทาง Apple ไม่อนุญาตให้มีแอพแบบนี้ครับ ผู้ผลิตจำเป็นต้องส่งเกมทีละเกมเพื่อให้ทาง Apple รีวิวก่อนเปิดให้ผู้ใช้ดาวน์โหลดผ่าน App Store ได้</p>
</blockquote>

<p>การใช้งานทำได้ไม่ยาก พิมพ์ที่อยู่ <a href="https://play.geforcenow.com/mall/#/layout/games" target="_blank" rel="noopener" title="https://play.geforcenow.com">https://play.geforcenow.com</a> แล้วผู้ใช้สามารถเข้าไปใช้บริการได้แล้วครับ เมื่อเข้ามาแล้วจะพบหน้าหลักตามด้านล่างนี้</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/Screen-Shot-2565-10-23-at-00.48.21-1024x539.png" alt="" class="wp-image-2971" srcset="https://sgp1.digitaloceanspaces.com/nickuntitledasset/2022/10/Screen-Shot-2565-10-23-at-00.48.21-300x158.png 300w, https://sgp1.digitaloceanspaces.com/nickuntitledasset/2022/10/Screen-Shot-2565-10-23-at-00.48.21-1024x539.png 1024w, https://sgp1.digitaloceanspaces.com/nickuntitledasset/2022/10/Screen-Shot-2565-10-23-at-00.48.21-768x405.png 768w, https://sgp1.digitaloceanspaces.com/nickuntitledasset/2022/10/Screen-Shot-2565-10-23-at-00.48.21-1536x809.png 1536w, https://sgp1.digitaloceanspaces.com/nickuntitledasset/2022/10/Screen-Shot-2565-10-23-at-00.48.21.png 1866w" /><figcaption class="wp-element-caption">หน้าหลักของ Geforce NOW บนเว็บเบราวเซอร์</figcaption></figure>

<p>ผู้ใช้สามารถสมัครสมาชิกได้ที่มุมขวาบนครับ กดเข้าไปแล้วให้เลือกที่ Create One for FREE!</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/image-2-1024x535.png" alt="" class="wp-image-2973" srcset="https://sgp1.digitaloceanspaces.com/nickuntitledasset/2022/10/image-2-300x157.png 300w, https://sgp1.digitaloceanspaces.com/nickuntitledasset/2022/10/image-2-1024x535.png 1024w, https://sgp1.digitaloceanspaces.com/nickuntitledasset/2022/10/image-2-768x401.png 768w, https://sgp1.digitaloceanspaces.com/nickuntitledasset/2022/10/image-2-1536x802.png 1536w, https://sgp1.digitaloceanspaces.com/nickuntitledasset/2022/10/image-2.png 1864w" /></figure>

<p>กดเข้าไปแล้ว กรอกรายละเอียดตามที่ต้องการ จากนั้นเลือกแพคเกจที่ต้องการครับ เมื่อสมัครทุกอย่างเสร็จแล้ว เข้าสู่ระบบตามปกติ เราจะพบหน้าจอเปลี่ยนไปเป็นตามด้านล่างนี้</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/image-3-1024x535.png" alt="" class="wp-image-2974" srcset="https://sgp1.digitaloceanspaces.com/nickuntitledasset/2022/10/image-3-300x157.png 300w, https://sgp1.digitaloceanspaces.com/nickuntitledasset/2022/10/image-3-1024x535.png 1024w, https://sgp1.digitaloceanspaces.com/nickuntitledasset/2022/10/image-3-768x401.png 768w, https://sgp1.digitaloceanspaces.com/nickuntitledasset/2022/10/image-3-1536x803.png 1536w, https://sgp1.digitaloceanspaces.com/nickuntitledasset/2022/10/image-3.png 1869w" /><figcaption class="wp-element-caption">หน้าหลักของ Geforce NOW หลังการเข้าสู่ระบบ (มีเกม Genshin Impact ที่คนนิยมเล่นกัน)</figcaption></figure>

<p>การเข้าไปเล่นเกมในแต่ละเกมที่มีอยู่ใน Geforce NOW ผู้ใช้จำเป็นต้องซื้อเกมเสียก่อน อย่างไรก็ดีกรณีที่ซื้อเกมบน Steam, Epic Store หรือ Ubisoft มาก่อนแล้ว ผู้ใช้สามารถนำบัญชีที่ใช้บริการเหล่านี้เชื่อมต่อกับ Geforce NOW ได้โดยการกดปุ่มรูปเมนูที่อยู่มุมบนซ้าย แล้วเลือกที่ Settings เมื่อเลือกแล้วจะปรากฏตามด้านล่างนี้</p>

<figure class="wp-block-image size-large"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/image-4-1024x535.png" alt="" class="wp-image-2976" srcset="https://sgp1.digitaloceanspaces.com/nickuntitledasset/2022/10/image-4-300x157.png 300w, https://sgp1.digitaloceanspaces.com/nickuntitledasset/2022/10/image-4-1024x535.png 1024w, https://sgp1.digitaloceanspaces.com/nickuntitledasset/2022/10/image-4-768x401.png 768w, https://sgp1.digitaloceanspaces.com/nickuntitledasset/2022/10/image-4-1536x802.png 1536w, https://sgp1.digitaloceanspaces.com/nickuntitledasset/2022/10/image-4.png 1867w" /><figcaption class="wp-element-caption">หน้าจอ Settings</figcaption></figure>

<p>ให้เราดูตรง Connections จากนั้นกดปุ่ม Connect สำหรับบริการที่เราต้องการเชื่อมต่อครับ ในที่นี้เราเลือก Steam เราเข้าสู่ระบบแล้วกดให้ข้อมูลสมาชิก (Profile) และรายการเกมที่เรามีอยู่เป็น Public จากนั้นเราจะพบรายการเกมที่ซื้อบน Steam มาปรากฏบนหน้าจอหลักของ Geforce NOW แล้วครับ  (<strong>ไม่ใช่ทุกเกมที่เราซื้อผ่าน Ubisoft Store, Epic หรือ Steam จะปรากฏบน Geforce NOW อันนี้ขึ้นกับว่าเกมมีให้เล่นบน Geforce NOW หรือไม่ครับ</strong>)</p>

<p>ต่อมาเราต้องการเล่นเกมแล้ว เราสามารถกดที่เกมที่เราซื้อแล้วเข้าไปใช้งานได้เลย เมื่อกดแล้วเราจะเข้าหน้าทดสอบว่าเราผ่านความต้องการขั้นต่ำสำหรับการเล่นเกมผ่าน Geforce NOW หรือไม่ครับ ถ้าเล่นได้ เราจะเข้าไปในหน้าเกมที่เราเลือกเลย</p>

<h2 class="wp-block-heading">หลังจากที่ทดลองใช้แล้ว</h2>

<p>พบว่ามันเล่นเกมได้ดีเลยล่ะ การเล่นเกมผ่าน Cloud Gaming อย่าง Geforce NOW ทำให้เราไม่จำเป็นต้องใช้คอมพิวเตอร์ที่มีประสิทธิภาพสูงมาเล่นเกมเลย เราเพียงแต่มีอินเตอร์เน็ตที่มีความเร็วสูง กับมี Latency ที่ต่ำ (แนะนำต่อผ่านสายแลน) และมีอุปกรณ์ที่รองรับ (ถึงไม่รองรับก็เล่นบนเว็บเบราวเซอร์ได้) เราก็สามารถเล่นเกมระดับ AAA ได้แล้ว</p>

<p>เมื่อมีข้อดี เรามีจุดสังเกตอยู่นะ ข้อแรก สำหรับบางเกมที่ได้รับความนิยมเยอะ ๆ เมื่อเรากดเข้าไปแล้ว เราจำเป็นต้องรอให้ทางบริการ Geforce NOW หาคอมพิวเตอร์ที่ว่างสำหรับการสตรีมภาพจากเกมเข้ามายังอุปกรณ์ที่เราเล่นเสียก่อน โดยจะปรากฏตามภาพด้านล่างนี้ (ภาพปรากฏหลังจากที่เราจะเล่นเกม Battlefield V บน Geforce NOW) ครับ</p>

<figure class="wp-block-image size-full"><img data-recalc-dims="1" loading="lazy" decoding="async" src="https://sgp1.digitaloceanspaces.com/nickuntitledasset/2022/10/IMG_7174.jpg" alt="" class="wp-image-2988" srcset="https://sgp1.digitaloceanspaces.com/nickuntitledasset/2022/10/IMG_7174-300x200.jpg 300w, https://sgp1.digitaloceanspaces.com/nickuntitledasset/2022/10/IMG_7174-768x512.jpg 768w, https://sgp1.digitaloceanspaces.com/nickuntitledasset/2022/10/IMG_7174.jpg 1024w" /><figcaption class="wp-element-caption">บางเกมเราจำเป็นต้องรอให้ทาง Geforce NOW หาคอมพิวเตอร์ที่ว่างเสียก่อน</figcaption></figure>

<p>เมื่อพบภาพตามด้านบนนี้ เราจำเป็นต้องรอครับ เมื่อคิวมาถึงเรา เราสามารถเล่นเกมได้ครับ</p>

<p>ข้อที่สอง ไม่ใช่ทุกเกมที่มีระดับ AAA มีอยู่ใน Geforce NOW ครับ เกมบางเกมที่มีเจ้าของเป็น Microsoft ตัวอย่างเช่นเกมจากทางบริษัท Bethesda (เช่น DOOM, DOOM Eternal) อันนี้จะไม่มีให้เล่นบน Geforce NOW เราจำเป็นต้องเล่นผ่าน Xbox Cloud Gaming ที่ไม่รู้ว่าชาติไหนจะได้เล่นครับ แต่ถ้าเราต้องการเล่นเกมอย่าง Genshin Impact, Apax Legends, Dota 2, Fortnite อันนี้มีให้บริการครับ 🙂</p>

<p>สำหรับผู้เล่นที่ต้องการเล่นเกมระดับ AAA และมีเล่นที่ต้องการบน Geforce NOW แล้ว สำหรับเราแนะนำครับ</p>
<p class = 'license'>
    <a href="#top">&uarr; Go to top</a>
</p></article><div class = 'license'>
    <hr />
    <p >
        &copy; 2025. Nick Untitled. / <a href = '/privacy-policy/'>Privacy Policy</a>
    </p>
</div>

<!-- Google tag (gtag.js) -->
<script async src="https://www.googletagmanager.com/gtag/js?id=G-RBEMC5RVL9"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-RBEMC5RVL9');
</script></div>
    </main>
  </body>
</html>