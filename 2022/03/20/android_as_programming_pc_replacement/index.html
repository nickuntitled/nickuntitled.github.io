<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  <title>วิธีนำอุปกรณ์ Android มาใช้โค้ดทิ้งแทนที่โน้ตบุ๊ต</title><!-- Begin Jekyll SEO tag v2.8.0 -->
<meta name="generator" content="Jekyll v3.10.0" />
<meta property="og:title" content="วิธีนำอุปกรณ์ Android มาใช้โค้ดทิ้งแทนที่โน้ตบุ๊ต" />
<meta name="author" content="Kittisak Chotikkakamthorn" />
<meta property="og:locale" content="en_US" />
<meta name="description" content="None" />
<meta property="og:description" content="None" />
<link rel="canonical" href="https://nickuntitled.com/2022/03/20/android_as_programming_pc_replacement/" />
<meta property="og:url" content="https://nickuntitled.com/2022/03/20/android_as_programming_pc_replacement/" />
<meta property="og:site_name" content="Nick Untitled" />
<meta property="og:image" content="https://sgp1.digitaloceanspaces.com/nickuntitledasset/2022/03/android_as_development_machine_cover.jpg" />
<meta property="og:type" content="article" />
<meta property="article:published_time" content="2022-03-20T18:00:00+07:00" />
<meta name="twitter:card" content="summary_large_image" />
<meta property="twitter:image" content="https://sgp1.digitaloceanspaces.com/nickuntitledasset/2022/03/android_as_development_machine_cover.jpg" />
<meta property="twitter:title" content="วิธีนำอุปกรณ์ Android มาใช้โค้ดทิ้งแทนที่โน้ตบุ๊ต" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Kittisak Chotikkakamthorn"},"dateModified":"2024-03-16T09:43:56+07:00","datePublished":"2022-03-20T18:00:00+07:00","description":"None","headline":"วิธีนำอุปกรณ์ Android มาใช้โค้ดทิ้งแทนที่โน้ตบุ๊ต","image":"https://sgp1.digitaloceanspaces.com/nickuntitledasset/2022/03/android_as_development_machine_cover.jpg","mainEntityOfPage":{"@type":"WebPage","@id":"https://nickuntitled.com/2022/03/20/android_as_programming_pc_replacement/"},"url":"https://nickuntitled.com/2022/03/20/android_as_programming_pc_replacement/"}</script>
<!-- End Jekyll SEO tag -->
<link type="application/atom+xml" rel="alternate" href="https://nickuntitled.com/feed.xml" title="Nick Untitled" /><link rel="shortcut icon" type="image/x-icon" href="/favicon.ico" />
  <link rel="stylesheet" href="/assets/css/reset.css" />
  <link rel="stylesheet" href="/assets/css/normalize.css" />
  <link rel="stylesheet" href="/assets/css/main.css" />
	<link rel="stylesheet" href="https://cdn.jsdelivr.net/npm/katex@0.16.9/dist/katex.css" integrity="sha384-OH8qNTHoMMVNVcKdKewlipV4SErXqccxxlg6HC9Cwjr5oZu2AdBej1TndeCirael" crossorigin="anonymous">
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Noto+Sans+Thai:wght@700&display=swap" rel="stylesheet">
  <link href="https://fonts.googleapis.com/css2?family=Chakra+Petch:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">
</head>
<body a="auto">
    <main class="page-content" aria-label="Content">
      <div class="w">
        <p class = 'back-meta'>
    <a href="/">&lt; Nick Untitled</a>
</p><article>
  <h1 class = 'post-title'>วิธีนำอุปกรณ์ Android มาใช้โค้ดทิ้งแทนที่โน้ตบุ๊ต</h1>

  <p class="post-meta">
    <time datetime="2022-03-20 18:00:00 +0700">2022-03-20</time>
  </p>

  
  <figure class = 'featured-image'>
      <img src = 'https://sgp1.digitaloceanspaces.com/nickuntitledasset/2022/03/android_as_development_machine_cover.jpg' />
  </figure>
  

  <p>ช่วงที่ผ่านมาก็จะมีพูดถึงการให้นักเรียนมาเรียนการเขียนโค้ด หรือที่คนพูดกันบ่อย ๆ (รวมถึงเจ้าหน้าที่รัฐฯ) ก็จะเรียกกันว่าโค้ดดิ้งที่ได้รับการบรรจุลงในวิชาวิทยาการคำนวณ โดยภาษาที่เหมาะกับผู้เริ่มต้นนั่นก็คือไพทอน</p>
<p>อย่างไรก็ดีการเขียนโปรแกรมไพทอนจำเป็นต้องใช้คอมพิวเตอร์เป็นหลักที่ใช่ว่าทุกคนจะมีกันเสียเท่าไร เลยคิดว่าไหน ๆ มือถือแอนดรอยด์ก็มีกันหลายคนแล้ว แถมเราก็เปลี่ยนจากไอโฟนมาเป็นซัมซุงที่รองรับ Samsung DeX อยู่แล้ว เลยมาเขียนบทความนี้ดีกว่า</p>
<p><!--more--></p>
<blockquote><p>ส่วนใครที่ใช้ไอแพดก็ไปอ่านได้ที่ <a href="https://nickuntitled.com/2021/03/04/ipad-as-a-programming-laptop-replacement/">“เมื่อนำ iPad มาเขียนโปรแกรมแทนที่โน้ตบุ๊ค”</a></p></blockquote>
<p>การเขียนโปรแกรมโดยปกติจำเป็นต้องมีตัว Compiler หรือตัว Interpreter ของแต่ละภาษา โดยภาษาไพทอนจำเป็นต้องมีโปรแกรมของตัว Python เอง หรือตัวจาวาสคริปที่รันบนคอมพิวเตอร์ก็ใช้โปรแกรมอย่าง Node.js อย่างไรก็ดีโปรแกรมเหล่านี้ก็ไม่ได้มีให้ดาวน์โหลดจาก Google Play, Amazon App Store นี่ แล้วจะทำอย่างไร?</p>
<p>ทำได้ครับ วิธีแรกก็ตามในลิ้งค์บนนั้นเลย เราก็เช่าคลาวด์ที่ใดที่หนึ่งแล้วติดตั้งเครื่องมือที่เกี่ยวข้อง แล้วรีโหมดเข้าไปพัฒนาแอพ หรือใช้งานผ่าน Open VSCode Server (หรือ code-server) แต่เราจะไม่กล่าวถึงวิธีนั้น</p>
<p>อีกวิธีหนึ่งที่เราทำได้นั่นก็คือการติดตั้งเครื่องมือที่ให้เราติดตั้งแอพที่อนุญาตให้เรารันคอมมานไลน์ที่เป็น Linux Shell ได้อย่าง <a href="https://termux.com/">Termux</a> ตามนิยามภาษาอังกฤษของตัวแอพนี้ว่า</p>
<blockquote><p>Termux is an Android terminal emulator and Linux environment app that works directly with no rooting or setup required. A minimal base system is installed automatically &#8211; additional packages are available using the APT package manager.</p></blockquote>
<p>อย่างไรก็ดี Termux มีข้อแตกต่างกับตัวลินุกซ์ปกติ</p>
<h2 id="-termux-">ความแตกต่างระหว่าง Termux กับลินุกซ์</h2>
<p>Termux มีจุดที่แตกต่างระหว่างตัวลินุกซ์ที่อยู่ใน Termux กับตัวลินุกซ์ที่เราใช้งานกันปกติ (อ้างอิงจาก<a href="https://wiki.termux.com/wiki/Differences_from_Linux">หน้าเว็บนี้</a>) นั่นก็คือ</p>
<ol>
<li>ระบบไฟล์จะไม่เข้ากันได้กับมาตรฐาน Filesystem Hierachy Standard ที่จะแบ่งตัวโฟลเดอร์เป็น /boot /etc /usr /home ทำให้อาจจะมีปัญหากับบางโปรแกรมบ้าง</li>
<li>เนื่องมาจากตัวแอพคอมไพล์โดยใช้ Android NDK ทำให้ใช้งาน Bionic libc แทนที่จะใช้ตัวที่มีอยู่ลินุกซ์ปกติ ส่งผลทำให้เราไม่สามารถนำแอพบนลินุกซ์มาใช้งานได้ทันที เราจำเป็นต้องคอมไพล์ใหม่เสียก่อน</li>
<li>โฟลเดอร์ที่เกี่ยวข้องกับ Termux รวมถึงโฟลเดอร์ที่เก็บข้อมูลแอพต่าง ๆ จะอยู่ในโฟลเดอร์ที่อยู่ในโฟลเดอร์ data ของ Termux อีกที</li>
<li>Termux อนุญาตให้เราใช้งานเพียง user เดียว</li>
</ol>
<p>เมื่อทราบข้อแตกต่างนี้แล้ว เรามาติดตั้ง Termux กันดีกว่า</p>
<h2 id="-termux">การติดตั้ง Termux</h2>
<p>เมื่อรู้จักกับ Termux แล้ว เราจะติดตั้งได้จากที่ไหน? ปกติเราจะติดตั้งจาก Google Play ใช่ไหมครับ ทีนี้แอพนี้มันก็มีให้ดาวน์โหลดอยู่ แต่ทว่า แอพที่ให้ดาวน์โหลดนั้นเป็นรุ่นเก่าที่ไม่ได้รัับการอัพเดทแล้วเนื่องมาจากปัญหาเรื่อง API เอง ดังนั้นทางเว็บผู้พัฒนาเอง และเราแนะนำให้ติดตั้งจาก <a href="https://f-droid.org/en/">F-Droid</a> ที่เป็น App Store ที่ให้ดาวน์โหลดแอพที่ฟรี และเปิดเผยตัวโค้ด (Open Source) โดย</p>
<p>ขั้นตอนแรก ติดตั้งตัว F-Droid เสียก่อน โดยดาวน์โหลดจากเว็บผู้พัฒนาของ F-Droid</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/download_fdroid.jpg?w=580&#038;ssl=1" alt="Download F-Droid" /></figure>
<p>ต่อมา เมื่อดาวน์โหลดมาเรียบร้อย ตั้งค่าในหน้าการตั้งค่าให้ติดตั้งแอพจาก Unknown Sources (โดยมือถือซัมซุงที่เราใช้อยู่เข้าได้ที่ Settings -&gt; Biometrics and Security -&gt; Install unknown apps -&gt; กดที่ตัว File Manager แล้วติ๊กถูกให้ Allow from this source ส่วนรุ่นอื่นอาจต้องไปอ่านคู่มืออีกทีครับ)</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/enable_myfile.jpg?w=580&#038;ssl=1" alt="Enable Unknown Sources" /></figure>
<p>ขั้นตอนที่สาม เข้าไปที่ตัวติดตั้ง F-Droid ผ่านทางหน้า File Manager แล้วติดตั้ง เมื่อติดตั้งเสร็จแล้วไปตั้งค่าให้ติดตั้งแอพจาก Unknown Sources โดยเลือก F-Droid เพื่ออนุญาตให้ F-Droid ดาวน์โหลดแอพที่ไม่ได้อยู่ใน Google Play Store ได้ครีบ</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/enable_fdroid.jpg?w=580&#038;ssl=1" alt="Enable F-Droid" /></figure>
<p>ต่อไป เข้าไปที่หน้า F-Droid ค้นหาแอพที่ชื่อว่า Termux จากนั้นกด Install</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/install_termux.jpg?w=580&#038;ssl=1" alt="Installation of Termux" /></figure>
<p>สุดท้าย ตัวโปรแกรมจะติดตั้ง Termux เมื่อติดตั้งเสร็จแล้ว เข้าไปที่หน้าเมนูหลัก แล้วกดที่ Termux</p>
<h2 id="-">การติดตั้งเครื่องมือที่เกี่ยวข้อง</h2>
<p>หลังจากที่เข้ามาในตัว Termux แล้ว การใช้งานก็คือเราพิมพ์คำสั่งคอมมานไลน์เข้าไปในระบบให้มันทำงาน ซึ่งจุดนี้ก็จะคล้ายกันกับที่ใช้บนลินุกซ์เองครับ แต่จุดหนึ่งที่เราจะนำมาเขียนโปรแกรมแทนที่จะใช้คอมพิวเตอร์นั่นก็คือเราต้องติดตั้งเครื่องมือที่เกี่ยวข้องเสียก่อน</p>
<blockquote><p>สำหรับผู้ที่ไม่เคยใช้คอมมานไลน์บนลินุกซ์ ผู้อ่านสามารถศึกษาได้<a href="https://saixiii.com/unix-linux-command/">ที่นี่</a> หรือจาก<a href="https://linuxcommand.org/">ที่นี่แต่เป็นภาษาอังกฤษที่ดูครบครันมากกว่าครับ</a></p></blockquote>
<p>โดยภาษาหลัก ๆ ที่เขียนก็เป็นไพทอนที่เหมาะกับผู้เริ่มต้น เราเริ่มต้นโดยการอัพเดทรายการแพคเกจที่มีอยู่ในระบบเสียก่อนโดยพิมพ์คำสั่งว่า</p>
<pre><code>~$ pkg update</code></pre>
<p>หลังจากนั้นสั่งให้ระบบติดตั้งไพทอนได้โดยพิมพ์คำสั่งว่า</p>
<pre><code>~$ pkg install python</code></pre>
<p>ระบบจะติดตั้งแพคเกจไพทอน หลังจากนั้นเราเริ่มต้นไพทอนได้โดยพิมพ์</p>
<pre><code>~$ python</code></pre>
<p>หน้าจอจะปรากฏแอพไพทอนให้เราเขียนโปรแกรมได้แล้วตามภาพด้านล่างนี้ครับ</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/python_termux.jpg?w=580&#038;ssl=1" alt="Python inside Termux" /></figure>
<p>เมื่อเราเห็นหน้าจอตามข้างบนนี้แล้วมันเหมือนเป็นหน้าจอสำหรับการพิมพ์โค้ดเพื่อให้ตัวไพทอนประมวลผลได้ทันทีแบบ Interpreter ทั่ว ๆ ไปนี่แหละครับ อย่างไรก็ดีมีจุดที่สังเกตเลยเนื่องมาจากตัว Termux มีข้อจำกัดตามที่กล่าวไว้ในหัวข้อก่อนหน้า ดังนั้นแล้วไลบรารีบางไลบรารีที่ติดตั้งผ่านทาง pip3 อาจจะติดตั้งไม่ได้เนื่องมาจากมีปัญหาการคอมไพล์เครื่องมือที่เกี่ยวข้อง เรื่องนี้เราจะกล่าวถึงในหัวข้อถัดไปจากนี้</p>
<p>แต่ตอนนี้เราจะมากล่าวถึงวิธีการเขียนโค้ดเป็นไพล์ไพทอนออกมาแล้วค่อยสั่งให้ไพทอนทำงานด้วยคำสั่ง</p>
<pre><code>~$ python &lt;ไฟล์ตัวโค้ดที่พิมพ์ไว้&gt;</code></pre>
<p>ที่ผู้อ่านอาจจะสงสัยว่าเราจะทำได้อย่างไรล่ะ คำตอบก็เหมือนเดิม ทำได้ครับ แต่ก่อนอื่น เราต้องมาอนุญาตให้ตัว Termux เข้าถึงไฟล์ที่มีอยู่ใน Internal Storage/SD Card บนแอนดรอยด์เสียก่อน ด้วยคำสั่ง</p>
<pre><code>~$ termux-setup-storage</code></pre>
<p>ตัวโปรแกรมจะขึ้นหน้าจออนุญาตให้เราเข้าถึงตัวไฟล์ที่มีอยู่ใน Internal Storage/SD Card ครับ แล้วเราจะเข้าถึงได้อย่างไร? ตัว Termux จะสร้างไฟลเดอร์หนึ่งที่เหมือนเป็น Shortcut เพื่อให้เราเข้าถึงโฟลเดอร์​ และไฟล์เหล่านี้ได้ผ่านทางการพิมพ์คำสั่ง</p>
<pre><code>~$ cd storage</code></pre>
<p>ระบบจะเข้าถึงโฟลเดอร์ที่เกี่ยวข้องกับระบบ โดยจะแสดงโฟลเดอร์ dcim, downloads, movies, music, pictures ส่วนโฟลเดอร์ shared นี่เมื่อเปิดเข้าไปจะเป็นโฟลเดอร์ที่เป็น Shortcut เข้าไปยัง Internal Storage/SD Card ที่จะแสดงโฟลเดอร์ และไฟล์ที่มีอยู่ทั้งหมด เราสามารถแก้ไข ลบ สร้าง เปลี่ยนแปลงไฟล์เหล่านี้ได้เลย</p>
<p>ต่อไป เราจะมาแนะนำการติดตั้ง IDE ที่เกี่ยวข้อง</p>
<h2 id="-ide-">การติดตั้ง IDE ที่เกี่ยวข้อง</h2>
<p>IDE บนแอนดรอยด์มาหลาย IDE แต่ที่เราใช้ตัวหนึ่งก็เป็น DroidEdit ที่เป็นแอพที่เสียเงิน แต่ใช้งานได้ดีในระดับหนึ่งเลย โดยติดตั้งได้ผ่านทาง Google Play Store ครับ ราคาอยู่ประมาณหลักร้อยบาท แต่ใช้งานได้ดีครับ</p>
<p>หน้าจอการใช้งานก็ตามด้านล่างนี้ครับ</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/droidedit.jpg?w=580&#038;ssl=1" alt="DroidEdit" /></figure>
<p>วิธีที่สองที่เราใช้ได้ นั่นก็คือใช้งานผ่านทางเว็บของไมโครซอฟท์เองอย่าง <a href="https://vscode.dev/">vscode.dev</a> ที่ให้เราใช้งานตัว Visual Studio Code บนหน้าเว็บได้เลย เพียงแต่ฟังก์ชันจะจำกัดเมื่อเทียบกันกับ Visual Studio Code ที่มีอยู่บนคอมพิวเตอร์ และยังเป็นรุ่น Preview ดังนั้นแล้วตัวนี้ยังไม่สมบูรณ์ครับ</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/andriod_vscodedev.jpg?w=580&#038;ssl=1" alt="VScode dot dev" /></figure>
<p>วิธีที่สาม เราสามารถติดตั้งตัว <a href="https://github.com/coder/code-server">code-server</a> หรือ <a href="https://github.com/gitpod-io/openvscode-server">OpenVScode server</a> (ที่ทั้งสองตัวนี้ดูหน้าจอแล้วคล้ายกันกับที่เราเขียนบน Visual Studio Code) ได้ผ่านทางการติดตั้งใน Termux ได้อีก โดยการติดตั้งทำได้โดยติดตั้ง Debian แล้วติดตั้งเครื่องมืออันใดอันหนึ่งครับ โดยวิธีนี้ถ้าใครไม่อยากยุ่งยากก็ติดตั้ง IDE ตามที่แนะนำข้างบนนี้แล้วใช้งานกับไพทอนก็พอใช้ได้ในระดับหนึ่งแล้วครับ</p>
<h2 id="-debian">การติดตั้ง Debian</h2>
<p>เราติดตั้ง code-server ได้โดยการติดตั้งตัว Debian เสียก่อนเพื่อให้เราใช้งานลินุกซ์ได้แบบเต็ม ๆ ไม่มีจุดที่จำกัดของตัวลินุกซ์ที่มีอยู่บน Termux เอง โดยวิธีการติดตั้ง Debian เราพิมพ์คำสั่งตามที่อ้างอิงมาจาก<a href="https://coder.com/docs/code-server/latest/termux">เว็บนี้</a> ได้โดยพิมพ์ไปว่า</p>
<pre><code>pkg update -y &amp;&amp; pkg install wget curl proot tar -y &amp;&amp; wget https://raw.githubusercontent.com/AndronixApp/AndronixOrigin/master/Installer/Debian/debian.sh -O debian.sh &amp;&amp; chmod +x debian.sh &amp;&amp; bash debian.sh</code></pre>
<p>กด Enter ตัว Termux จะติดตั้งเครื่องมือที่เกี่ยวข้อง หลังจากนั้นจะเริ่มต้นการติดตั้งตัว Debian ลงไป หลังจากนั้นเราจะพบว่าเราใช้งาน Debian อยู่ในขณะนี้ ขั้นตอนต่อไปจะเป็นการติดตั้งเครื่องมือที่เกี่ยวข้อง เราทำได้โดยติดตั้ง</p>
<pre><code>apt updateapt upgrade -yapt-get install nano vim sudo curl wget git -y</code></pre>
<p>ต่อมา สร้างผู้ใช้ และรหัสผ่านขึ้นมาแทนที่จะใช้ผู้ใช้ที่มีชื่อว่า root เราทำได้โดยการพิมพ์คำสั่ง</p>
<pre><code>sudo adduser username</code></pre>
<p>แล้วตอบคำถามตามที่หน้าจอปรากฏขึ้น เมื่อทำเสร็จแล้ว เราตั้งค่าให้ผู้ใช้นี้ใช้คำสัั่ง sudo ได้โดยการพิมพ์คำสั่งนี้ลงไป</p>
<pre><code>sudo usermod -aG sudo username</code></pre>
<p>แต่ถ้าทำแล้วไม่ได้ เราก็เข้าไปแก้ไขในไฟล์การตั้งค่าของ sudo ได้โดยการพิมพ์</p>
<pre><code>visudo</code></pre>
<p>แล้วเพิ่มผู้ใช้ใหม่ได้โดยการพิมพ์</p>
<pre><code>&lt;username&gt; ALL=(ALL:ALL) ALL</code></pre>
<p>แล้วบันทึกไฟล์ก็ทำให้ผู้ใช้สามารถใช้คำสั่ง sudo ได้เช่นกัน</p>
<p>เมื่อทำเสร็จแล้ว เราก็จะได้ผู้ใช้ใหม่ที่สามารถใช้งานคำสั่ง sudo เวลาที่จะติดตั้งแอพ หรือทำอะไรที่เกี่ยวข้องการตัวระบบปฏิบัติการเองครับ การเปลี่ยนไปใช้ผู้ใช้นี้เราทำได้โดยการพิมพ์คำสั่ง</p>
<pre><code>su - &lt;username&gt;</code></pre>
<p>นอกเหนือจากนี้เวลาที่เราจะกลับมาใช้งานตัว Debian ใหม่ผ่านทางหน้าจอ Termux เราทำได้โดยการพิมพ์คำสั่ง</p>
<pre><code>~$ ./start-debian.sh</code></pre>
<p>ต่อไปจะเป็นการติดตั้งเครื่องมือที่เกี่ยวข้อง มีสองทางเลือก หนึ่งติดตั้ง code-server กับสองติดตั้ง OpenVScode server ครับ โดยส่วนตัวจากที่เคยใช้ ใช้ได้ดีทั้งคู่ แต่เราชอบ OpenVScode server มากกว่า เพราะมันง่าย และไม่ต้องติดตั้งแพคเกจลงไปในระบบ ถ้าอยากลบก็สั่งลบทั้งโฟลเดอร์ไปได้เลย ง่ายกว่าเยอะ</p>
<blockquote><p>นอกจากนี้สำหรับคนที่อยากทำอะไรหลาย ๆ อย่างในหน้า Termux เดียวกัน แนะนำให้ติดตั้ง tmux เข้าไปในระบบโดยการติดตั้งด้วยการพิมพ์คำสั่ง sudo apt install tmux แล้วพิมพ์คำสั่ง tmux เพื่อเริ่มต้นการใช้งาน</p></blockquote>
<h2 id="-code-server">วิธีแรก ติดตั้ง code-server</h2>
<p>ถัดไปจากการติดตั้ง และตั้งค่าตัว Debian แล้ว เราติดตั้งตัว code-server ได้โดยการพิมพ์คำสั่งด้านล่างนี้เพื่อทดสอบเสียก่อน</p>
<pre><code>curl -fsSL https://code-server.dev/install.sh | sh -s -- --dry-run</code></pre>
<p>กรณีที่ทดสอบแล้วพบว่าใช้งานได้ดี เราสามารถพิมพ์คำสั่งนี้เพื่อติดตั้งได้เลยผ่านทางการพิมพ์โค้ด</p>
<pre><code>curl -fsSL https://code-server.dev/install.sh | sh</code></pre>
<p>ตัวระบบจะดาวน์โหลดตัว code-server ลงมาในตัวเครื่องแอนดรอยด์เอง เมื่อเราต้องการใช้งาน code-server เราทำได้โดยการพิมพ์คำสั่ง</p>
<pre><code>code-server</code></pre>
<p>เพื่อเริ่มต้นการทำงาน แล้วเราเข้าผ่านทางการพิมพ์ที่อยู่เว็บไซต์ http://127.0.0.1:8080 แล้วเราจะพบหน้าจอ code-server ตามด้านล่างนี้ครับ</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/android-code-server-login.jpg?w=580&#038;ssl=1" alt="code-server login" /></figure>
<p>เราเข้าสู่ระบบได้โดยการพิมพ์รหัสผ่านที่เป็นค่าเริ่มต้นได้โดยการเข้าไปดูในไฟล์ตามด้านล่างนี้ครับ</p>
<pre><code>cat ~/.config/code-server/config.yaml</code></pre>
<p>ระบบจะแสดงข้อมูลการตั้งค่า โดยจะแสดงมาตามด้านล่างนี้ครับ</p>
<pre><code>bind-addr: 127.0.0.1:8080auth: passwordpassword: &lt;password&gt;cert: false</code></pre>
<p>ดูตรง password ให้ก็อปปี้ตัวนี้แล้วนำไปแปะในหน้าเว็บนั้น เราจะใช้งานตัว code-server ได้แล้วครับตามหน้าจอด้านล่างนี้เลย</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/android-code-server-main.jpg?w=580&#038;ssl=1" alt="code-server main" /></figure>
<p>เราจะพบว่ามันใช้งานได้แล้วครับ</p>
<h2 id="-openvscode-server">วิธีสอง ติดตั้ง OpenVscode server</h2>
<p>นอกจากตัว code-server ตามที่กล่าวไปข้างบนแล้ว ยังมีตัว IDE อีกตัวที่น่าใช้เช่นกัน แต่ติดตั้งได้ง่ายกว่าตัวข้างบน นั่นก็คือ OpenVSCode server ที่พัฒนาโดยผู้ให้บริการ <a href="https://gitpod.io">Gitpod</a> ครับ เราติดตั้งได้โดยการดาวน์โหลดตัวติดตั้งเสียก่อนโดยดาวน์โหลดที่ส่วน <a href="https://github.com/gitpod-io/openvscode-server/releases">Release ในหน้า Github</a> นี้ครับ</p>
<blockquote><p>ก่อนที่จะดาวน์โหลดไฟล์มา ให้ตรวจสอบสถาปัตยกรรมซีพียูเสียก่อนได้โดยการพิมพ์คำสั่ง dpkg –print-architecture หรือ cat /proc/cpuinfo แล้วจะปรากฏรายละเอียดซีพียูครับ ของผู้เขียนจะขึ้นเป็น arm64 ครับ</p></blockquote>
<p>เมื่อดาวน์โหลดแล้ว แตกไฟล์ก่อนด้วยการพิมพ์คำสั่ง</p>
<pre><code>tar xzf &lt;ตำแหน่งไฟล์ที่เราดาวน์โหลดไว้&gt;</code></pre>
<p>เมื่อแตกไฟล์เสร็จแล้ว เราเข้าไปในโฟลเดอร์ที่แตกไฟล์ไว้ จากนั้นเริ่มต้นการทำงาน OpenVSCode server ได้โดยการพิมพ์</p>
<pre><code>./bin/openvscode-server</code></pre>
<p>ระบบจะเริ่มต้นการทำงาน OpenVSCode server ผู้ใช้สามารถเข้าไปใช้งานได้โดยการก็อปปี้ที่อยู่ตามที่ปรากฏในหน้าจอแล้วเอาไปแปะในเว็บเบราวเซอร์ แล้วจะปรากฏหน้าจอตามด้านล่างนี้ครับ</p>
<figure class="kg-card kg-image-card"><img data-recalc-dims="1" decoding="async" class="kg-image" src="https://nickuntitledasset.sgp1.cdn.digitaloceanspaces.com/2022/03/android_openvscode_server.jpg?w=580&#038;ssl=1" alt="OpenVScode server IDE" /></figure>
<p>เราก็จะพบว่ามันใช้งานได้แล้วครับ</p>
<h2 id="--1">สำหรับผู้อ่าน</h2>
<p>สำหรับผู้อ่านแล้ว ถ้าต้องการติดตั้งแบบไม่ยุ่งยากก็ติดตั้ง termux กับติดตั้งตัวไพทอนรวมถึงติดตั้ง IDE ที่มีอยู่บน Google Play ก็น่าจะเพียงพอในระดับหนึ่ง แต่ถ้าต้องการใช้ IDE แต่ต้องการให้ติดตั้งไลบรารีไพทอนให้ได้หลากหลายมากกว่านี้ได้ เราก็ทำจนถึงการติดตั้ง Debian</p>
<p>ส่วนผู้ใช้ที่ต้องการใช้งาน code-server หรือ OpenVSCode Server ก็ทำจนครบทุกขั้นตอนไปเลยนี่แหละครับ เมื่อติดตั้งเสร็จแล้ว มันใช้งานได้สบายเลยนะ เพราะไม่มีข้อจำกัดด้านไลบรารีไพทอนเลย เพียงแต่มันจะใช้งานได้ลำบากไปหน่อบยำหรับคนที่มีอุปกรณ์แอนดรอยด์ที่มีหน้าจอเล็ก</p>
<p>ดังนั้นแล้วเราแนะนำวิธีนี้สำหรับผู้ใช้มือถือที่รองรับการเชื่อมต่อหน้าจอภายนอกให้ออกมาเป็นเดสก์ท็อปอย่าง Samsung DeX รวมถึงแท็บเล็ตแอนดรอยด์มากกว่าครับ (ส่วนใครใช้แท็บเล็ตจอใหญ่ไปเลยแบบ <a href="https://www.gsmarena.com/samsung_galaxy_tab_s8_ultra-11274.php">Samsung Galaxy Tab S8 Ultra</a> นี่ใช้เขียนโปรแกรมได้สบาย)</p>
<p class = 'license'>
    <a href="#top">&uarr; Go to top</a>
</p></article><div class = 'license'>
    <hr />
    <p >
        &copy; 2025. Nick Untitled. / <a href = '/privacy-policy/'>Privacy Policy</a>
    </p>
</div>

<!-- Google tag (gtag.js) -->
<script async src="https://www.googletagmanager.com/gtag/js?id=G-RBEMC5RVL9"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-RBEMC5RVL9');
</script></div>
    </main>
  </body>
</html>