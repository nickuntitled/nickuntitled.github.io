<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  <title>เมื่อนำ iPad มาเขียนโปรแกรมแทนที่โน้ตบุ๊ค | Nick Untitled</title><!-- Begin Jekyll SEO tag v2.8.0 -->
<meta name="generator" content="Jekyll v3.10.0" />
<meta property="og:title" content="เมื่อนำ iPad มาเขียนโปรแกรมแทนที่โน้ตบุ๊ค" />
<meta name="author" content="Kittisak Chotikkakamthorn" />
<meta property="og:locale" content="en_US" />
<meta name="description" content="None" />
<meta property="og:description" content="None" />
<link rel="canonical" href="https://nickuntitled.com/2021/03/04/ipad-as-a-programming-laptop-replacement/" />
<meta property="og:url" content="https://nickuntitled.com/2021/03/04/ipad-as-a-programming-laptop-replacement/" />
<meta property="og:site_name" content="Nick Untitled" />
<meta property="og:image" content="https://sgp1.digitaloceanspaces.com/nickuntitledasset/2021/03/667ff2b5-de7d-4da9-8c1f-b41981ca629d-1024x536.png" />
<meta property="og:type" content="article" />
<meta property="article:published_time" content="2021-03-04T14:00:01+00:00" />
<meta name="twitter:card" content="summary_large_image" />
<meta property="twitter:image" content="https://sgp1.digitaloceanspaces.com/nickuntitledasset/2021/03/667ff2b5-de7d-4da9-8c1f-b41981ca629d-1024x536.png" />
<meta property="twitter:title" content="เมื่อนำ iPad มาเขียนโปรแกรมแทนที่โน้ตบุ๊ค" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Kittisak Chotikkakamthorn"},"dateModified":"2023-01-22T17:58:18+00:00","datePublished":"2021-03-04T14:00:01+00:00","description":"None","headline":"เมื่อนำ iPad มาเขียนโปรแกรมแทนที่โน้ตบุ๊ค","image":"https://sgp1.digitaloceanspaces.com/nickuntitledasset/2021/03/667ff2b5-de7d-4da9-8c1f-b41981ca629d-1024x536.png","mainEntityOfPage":{"@type":"WebPage","@id":"https://nickuntitled.com/2021/03/04/ipad-as-a-programming-laptop-replacement/"},"url":"https://nickuntitled.com/2021/03/04/ipad-as-a-programming-laptop-replacement/"}</script>
<!-- End Jekyll SEO tag -->
<link type="application/atom+xml" rel="alternate" href="https://nickuntitled.com/feed.xml" title="Nick Untitled" /><link rel="shortcut icon" type="image/x-icon" href="/favicon.ico" />
  <link rel="stylesheet" href="/assets/css/reset.css" />
  <link rel="stylesheet" href="/assets/css/normalize.css" />
  <link rel="stylesheet" href="/assets/css/main.css" />
	<link rel="stylesheet" href="https://cdn.jsdelivr.net/npm/katex@0.16.9/dist/katex.css" integrity="sha384-OH8qNTHoMMVNVcKdKewlipV4SErXqccxxlg6HC9Cwjr5oZu2AdBej1TndeCirael" crossorigin="anonymous">
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Noto+Sans+Thai:wght@700&display=swap" rel="stylesheet">
  <link href="https://fonts.googleapis.com/css2?family=Chakra+Petch:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">

  
  <script type='text/javascript' src='https://platform-api.sharethis.com/js/sharethis.js#property=688d7febe700c1c978e64da9&product=inline-share-buttons' async='async'></script>`
  
</head>
<body a="auto">
    <main class="page-content" aria-label="Content">
      <div class="w">
        <p class = 'back-meta'>
    <a href="/">&lt; Nick Untitled</a>
</p><article>
  <h1 class = 'post-title'>เมื่อนำ iPad มาเขียนโปรแกรมแทนที่โน้ตบุ๊ค</h1>

  <p class="post-meta">
    <time datetime="2021-03-04 14:00:01 +0000">2021-03-04</time>
  </p>

  
  <figure class = 'featured-image'>
      <img src = 'https://sgp1.digitaloceanspaces.com/nickuntitledasset/2021/03/667ff2b5-de7d-4da9-8c1f-b41981ca629d-1024x536.png' />
  </figure>
  

  <p>หลังจากที่ไม่ได้เขียนบทความมานาน เริ่มมาเขียนให้ถี่ขึ้นกันดีกว่า วันนี้เราจะมาพูดถึงการนำไอแพด (หรือแท็บเล็ตยี่ห้ออื่น) มาใช้งานแทนคอมพิวเตอร์</p>

<p>หลังจากที่บริษัทแอปเปิ้ลประกาศให้ไอแพดรองรับการใช้เมาส์ และคีย์บอร์ดบนไอแพดให้แล้ว เราเลยนำคีย์บอร์ดที่มีอยู่แล้ว และซื้อแทร็คแพด (ที่เป็น Magic TrackPad) มาใช้ร่วมกันกับไอแพดได้ง่ายโดยเพียงแค่ต่อบลูทูธกับตัวคอมพิวเตอร์แล้วพร้อมใช้งาน</p>

<!--more-->

<p>ยิ่งกว่านั้นในปัจจุบันที่ไอแพดได้รับการอัพเดทให้เป็นระบบปฏิบัติการ iOS 16 ที่เพิ่มความสามารถให้ไอแพดรองรับการทำงานด้วยคีย์บอร์ดและเมาส์ดีขึ้น บวกกับโปรแกรมหลายตัวบนไอแพดออกแบบมาเพื่อรองรับคีย์บอร์ด และเมาส์ให้ทำงานได้ดี</p>

<blockquote class="wp-block-quote is-layout-flow wp-block-quote-is-layout-flow"><p>โปรแกรมที่เราเคยใช้ที่รองรับการทำงานผ่านคีย์บอร์ดและเมาส์ได้ดีเหล่านี้ก็ยกตัวอย่าง ได้แก่ ออฟฟิศอย่าง Pages, Keynote, Numbers, Notes, LumaFusion, Photoshop, Affinity Photo รวมถึงนำ Textastic มาใช้เขียนโปรแกรม และใช้ Microsoft Remote Desktop หรือ Terminus ทำงานต่อรีโมทเข้ากับคอมพิวเตอร์เครื่องแม่ได้อีก</p></blockquote>

<p>ยิ่งไปกว่านั้น เครื่องมืออย่าง Visual Studio Code ที่เป็นโปรแกรมที่ได้รับความนิยมสำหรับการเขียนโปรแกรมบนคอมพิวเตอร์ ทางไมโครซอฟท์ได้พัฒนาให้รองรับให้อยู่ในเวอร์ชันสำหรับการใช้งานผ่านเว็บไซต์ โดยผู้ใช้สามารถใช้งานได้ผ่านเว็บ <a href="https://vscode.dev/">vscode.dev</a> ได้ครับ อย่างไรก็ดี การใช้งานผ่านทางนี้มีข้อจำกัด ได้แก่</p>

<ul class="wp-block-list"><li>เครื่องมือนี้ไม่รองรับการใช้งานผ่าน Terminal</li><li>ไม่มีตัว Debugger มาให้</li><li>ตัว Extension ที่สามารถลงได้ในนี้ไม่ได้ลงได้ทุกตัว</li><li>ตัวเครื่องมือนี้ไม่ได้รองรับเว็บเบราวเซอร์ทุกอัน แต่ที่แน่ ๆ ก็คือเครื่องมือนี้รองรับ Chrome, Edge, Firefox ครับ</li></ul>

<blockquote class="wp-block-quote is-layout-flow wp-block-quote-is-layout-flow"><p>สำหรับคนที่ใช้แอนดรอยด์ ผู้อ่านเอามาใช้เขียนโปรแกรมได้เช่นกัน เราได้เขียนไว้แล้วที่<a href="https://nickuntitled.com/2022/03/20/android_as_programming_pc_replacement/">บทความนี้</a> รวมถึงบทความนี้ที่กล่าวถึงการ<a href="https://nickuntitled.com/2022/03/26/samsung_dex_programming_replace_desktop/">เอา Samsung DeX ไปประยุกต์ใช้</a>ครับ</p></blockquote>

<p>ต่อไปเราจะมาพูดถึงการนำไอแพดมาใช้งานเขียนโปรแกรมโดยผ่านรีโมทไปยังคอมพิวเตอร์เครื่องแม่</p>

<h2 class="wp-block-heading" id="--1">การเซ็ตอัพเพื่อใช้งาน</h2>

<p>ทีนี้เราเลยนำไอแพดมาเขียนโปรแกรมผ่านการเชื่อมต่อรีโมทเข้าโดยใช้โปรแกรม <a href="https://apps.apple.com/us/app/blink-shell-mosh-ssh-client/id1156707581" rel="noreferrer noopener">Blink ที่เสียเงินครั้งเดียวก็ใช้ได้เลย</a> (ค่าใช้จ่ายตอนที่เขียนอยู่ที่ 19.99 USD) ผิดกับโปรแกรม Terminus ที่ต้องจ่ายรายเดือน แถมข้อดีของการใช้โปรแกรม Blink คือเวลาต่อออกจอนอกแล้ว เราสามารถใช้งานการต่อรีโมทออกจอใหญ่ได้เลย</p>

<p>โปรแกรมนี้ดาวน์โหลดได้ใน <a href="https://apps.apple.com/us/app/blink-shell-mosh-ssh-client/id1156707581" rel="noreferrer noopener">App Store</a> ครับ</p>

<figure class="wp-block-image"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/03/screen-shot-2564-03-03-at-19.47.07.png?w=580&#038;ssl=1" alt="" /><figcaption>แอปนี้เลยครับ</figcaption></figure>

<p>แต่ก่อนที่จะเริ่มใช้งาน Blink Shell เพื่อรีโมทเข้าไปใช้งานบนคลาวด์ เราต้องหาบริการเช่าคลาวด์เพื่อเขียนโปรแกรมผ่านรีโมทด้วยไอแพดก่อน</p>

<p>ในบทความนี้ เราใช้บริการบน <a href="https://m.do.co/c/61ae5e7ddeb6" rel="noreferrer noopener">DigitalOcean</a> ซึ่งเป็นบริการคลาวด์ของต่างประเทศที่ราคาเริ่มต้นไม่แพงมากนัก ส่วนกรณีที่อยากใช้กับผู้ให้บริการในไทย ผู้ใช้อาจจะลองดูผู้ให้บริการ VPS (Virtual Private Server) อย่าง ReadyIDC, Hostatom หรืออื่น ๆ </p>

<blockquote class="wp-block-quote is-layout-flow wp-block-quote-is-layout-flow"><p>ส่วนผุ้อ่านจะใช้คอมพิวเตอร์ หรือใช้งานผ่าน NAS ที่ลงระบบปฏิบัติการ Linux บน Virtual Machine ที่มีอยู่แล้วก็รีโมทด้วยวิธีนี้ได้เช่นกัน</p></blockquote>

<figure class="wp-block-image"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/03/screen-shot-2564-03-04-at-20.45.23.png?w=580&#038;ssl=1" alt="" /><figcaption>บริการ DigitalOcean</figcaption></figure>

<p>สำหรับแพคเกจที่เลือก เราเลือกแพคเกจ 10USD (ประมาณ 300 กว่าบาทในวันที่เขียน) โดยแพคเกจนี้เหนือกว่าแพคเกจเริ่มต้นหน่อยนึงที่อยู่ในหมวด Basic Droplets แต่ยังทำงานได้ดี ไม่ได้อืดจนเกินไปแต่อย่างใดครับ</p>

<figure class="wp-block-image"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/03/screen-shot-2564-03-04-at-20.49.31.png?w=580&#038;ssl=1" alt="" /><figcaption>เราเลือกแพคเกจ 10USD ที่อยู่ในหมวด Basic Droplets</figcaption></figure>

<p>เมื่อเปิดใช้งานคลาวด์อย่าง DigitalOcean แล้ว จากนั้นเปิดตัวโปรแกรม Blink ตั้งค่าตัวโปรแกรมให้เชื่อมต่อไปยังคลาวด์ เราสามารถล็อคอินเพื่อใช้งานได้โดยการใช้ username, password แต่ก็ยังสู้การใช้ Public, private key (ที่สร้างขึ้นในระหว่างการสร้าง Droplet ของ DigitalOcean) ไม่ได้ครับ</p>

<p>ส่วนตัวแนะนำการใช้งาน Public, private key มากกว่า การใช้เทคนิคนี้ เราสามารถตั้งค่าได้ในโปรแกรม Blink ที่เราซื้อมาใช้งานแล้วนั่นเอง</p>

<p>สำหรับคนที่ยังไม่มีบัญชี DigitalOcean ก็เ<a href="https://m.do.co/c/61ae5e7ddeb6" rel="noreferrer noopener">ข้าไปกดสมัครได้ที่นี่เลย</a>ครับผม</p>

<blockquote class="wp-block-quote is-layout-flow wp-block-quote-is-layout-flow"><p>สำหรับคนที่ใช้บริการคลาวด์เจ้าอื่นอยู่ อย่างเช่น AWS, Microsoft Azure หรืออื่น ๆ ก็นำวิธีในบทความไปประยุกต์ใช้ได้ครับ</p></blockquote>

<h2 class="wp-block-heading" id="--2">การรีโมทเข้าไปใช้งานบนคลาวด์</h2>

<p>เราเชื่อมต่อโดยใช้โปรแกรม Blink ปุ๊บ โปรแกรมจะแสดงผลว่าเราเชื่อมต่อเสร็จแล้ว พร้อมรับคำสั่งที่เราต้องการ</p>

<p>จากนั้นเปิดโปรแกรมแก้ไขข้อความในตำนานอย่าง <a href="https://www.vim.org" rel="noreferrer noopener">vim</a> ที่ดังมากเพราะคนออกจากตัวโปรแกรมไม่ได้ (แต่ออกได้โดยกดปุ่ม ESC) &nbsp;และเริ่มต้นใช้งานได้ยากกว่าโปรแกรมอื่นที่เราเคยใช้ยอ่าง VS Code</p>

<p>อย่างไรก็ตาม ถ้าเราเรียนรู้การใช้งานโปรแกรม VIM แล้ว ตัวโปรแกรมนี้แก้ไขข้อความได้ดีมาก เราใช้งานตัวโปรแกรมได้โดยมือไม่ต้องออกจากตัวคีย์บอร์ดมาสัมผัสกับเมาส์ หรือแทร็คแพดเลย ทำให้ประหยัดเวลาเขียนโค้ดมากขึ้น นอกจากนี้เมื่อบวกกับ Github แล้ว เราสามารถบันทึกโค้ดบนคลาวด์ได้เลย ไม่ต้องเซฟแยกโฟลเดอร์เป็นเวอร์ชัน 1, 2, 3, 4 เลย ชีวิตดีขึ้นไปอีก</p>

<blockquote class="wp-block-quote is-layout-flow wp-block-quote-is-layout-flow"><p>สำหรับคนที่สนใจ และเริ่มต้นใช้งานโปรแกรมแก้ไขข้อความอย่าง vim ไม่ถูกสามารถเข้าไปได้ที่ตัวเว็บของโปรแกรมเองตามลิ้งค์ข้างบน หรืออ่านจาก <a href="https://vim.fandom.com/wiki/Tutorial" rel="noreferrer noopener">wiki นี้</a>ได้ครับผม</p></blockquote>

<figure class="wp-block-image"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/03/img_3625.png?w=580&#038;ssl=1" alt="" /><figcaption>เอามาต่อออกจอได้เลย ได้พื้นที่การทำงานเยอะมาก</figcaption></figure>

<p>โดยลักษณะโค้ดที่เราเขียนผ่านไอแพดเราเขียนด้วยภาษาจาวาสคริป ไพทอนซึ่งเป็นภาษาที่สามารถทำงานผ่านคอมมานไลน์ได้เลยโดยไม่ต้องออกแบบหน้าจอการทำงาน (GUI) แบบภาษาอื่น หรือไม่ต้องแสดงผลบนอุปกรณ์พกพา ทำให้เราเขียนโปรแกรมผ่านรีโมทไปยังคลาวด์โดยใช้ไอแพด แทนที่โน้ตบุ๊คครับผม</p>

<blockquote class="wp-block-quote is-layout-flow wp-block-quote-is-layout-flow"><p>แต่ใครเขียนภาษาอื่น หรือต้องใช้ GUI หรือต้องทำงานผ่านมือถือ วิธีนี้อาจจะใช้กับท่านไม่ได้ฮะ คงต้องเขียนบนโน้ตบุ๊คอยู่ดี</p></blockquote>

<h2 class="wp-block-heading" id="-vim">ทางเลือกอื่นนอกจาก Vim</h2>

<figure class="wp-block-image"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/06/screenshot.png?w=580&#038;ssl=1" alt="" /><figcaption>code-server ทีเข้าผ่านทางหน้าเว็บไซต์ (รูปเอามาจากหน้า Github ของโปรแกรมนี้)</figcaption></figure>

<p>นอกเหนือจากโปรแกรม VIM แล้ว เราสามารถติดตั้งให้ใช้งานแบบ VS Code ผ่านหน้าจอเว็บไซต์ได้เลยโดยการติดตั้ง <a href="https://github.com/cdr/code-server" rel="noreferrer noopener">code-server</a> ทำได้โดยการดาวน์โหลดตัวติดตั้งบนหน้าเว็บก่อน ทำได้โดยพิมพ์คำสั่ง</p>

<pre class="wp-block-code"><code>curl -fsSL <a href="https://code-server.dev/install.sh">https://code-server.dev/install.sh</a> | sh</code></pre>

<p>ตัวโปรแกรมจะติดตั้งให้อัตโนมัติ และแนะนำวิธีการใช้งานโปรแกรมนี้ครับ เมื่อเราเปิดใช้งาน code-server แล้ว เราสามารถเข้าถึงโปรแกรมนี้ผ่านทางหน้าเว็บอย่าง Safari ได้เลย</p>

<p>สำหรับข้อมูลเพิ่มเติมของ code-server ดูได้ในหน้า <a href="https://github.com/cdr/code-server" rel="noreferrer noopener">Github</a> ครับ</p>

<p>ส่วนใครที่ใช้ Docker อยู่แล้ว สามารถทำได้โดย<a href="https://hub.docker.com/r/linuxserver/code-server" rel="noreferrer noopener">อ่านในหน้านี้ครับ</a> หรือถ้าต้องการใช้งานร่วมกันกับ Jupyter ด้วย ก็แนะนำตัว ml-workspace ที่มีทั้ง code-server และ Jupyter อยู่แล้ว ผู้อ่านสามารถอ่านเพิ่มเติมได้ที่<a href="https://github.com/ml-tooling/ml-workspace" rel="noreferrer noopener">หน้า Github นี้</a>ครับ</p>

<h2 class="wp-block-heading" id="--3">ข้อสังเกตจากการใช้งาน</h2>

<p>หลังจากที่ใช้ผ่านไปซักระยะหนึ่งก็พบข้อดีข้อเสียของการใช้งานตามข้างล่างนี้ครับ</p>

<p>ข้อดีของการนำไอแพดมาใช้งานแบบนี้คือ แบตเตอรี่ที่อึดมาก ทำงานได้เร็ว เครื่องไม่ร้อน พกพาสะดวก</p>

<p>อย่างไรก็ตามปัญหาหลักของคนที่จะนำมาใช้คือ</p>

<ul class="wp-block-list"><li>ราคาครับ ยิ่งเป็นไอแพดโปรแล้วราคาจะสูงขึ้นไปอีก ถ้าซื้อเมจิคคีย์บอร์ด (Magic Keyboard) ร่วมด้วยราคาบวกไปอีกหมื่นนึง คิดว่าราคาสูงเมื่อเทียบกับโน้ตบุ๊คครับผม</li><li>มีพอร์ตเชื่อมต่อพอร์ตเดียว โดยของเราเป็นรุ่น 2017 จะใช้พอร์ต Lightning แต่ตอนนี้ไอแพดรุ่นใหม่จะเป็นพอร์ต USB-C แล้วก็สะดวกขึ้น (ยิ่งเป็นไอแพดโปรที่เป็น Apple M1 จะให้พอร์ต Thunderbolt) แต่มันก็มีพอร์ตเดียวอยู่ดีอ่ะ สำหรับคนที่ต้องโอนไฟล์ เชื่อมต่ออุปกรณ์ภายนอกถือว่าไม่สะดวกเท่าไรนัก</li><li>ราคาที่พอ ๆ กัน ไปซื้อโน้ตบุ๊ครุ่นที่ดีมากได้เลย เช่น โน้ตบุ๊คของแอปเปิ้ลที่ใช้ซีพียูของแอปเปิ้ลเอง (Apple M1) ครับ</li></ul>

<p>ใครที่กำลังมองหาอุปกรณ์มาใช้งานอยู่ก็ค่อย ๆ ดูดีกว่าครับ</p>

<h2 class="wp-block-heading" id="--4">อัพเดต</h2>

<p>ผู้เชียนเปลี่ยนจาก iPad Pro มาใช้งาน Microsoft Surface Pro X แทนแล้วครับ ซื้อมือสองมาใช้งานในราคาครึ่งหนึ่งของราคาเต็ม ส่วนแอพที่ใช้งานผู้อ่านสามารถ<a href="https://nickuntitled.com/2021/05/20/surface-pro-x-application-problem-solution/" rel="noreferrer noopener">อ่านต่อได้ที่ลิ้งค์นี้</a>ครับ ส่วนใครจะเอามาเขียนโปรแกรม ผู้อ่านสามารถ<a href="https://nickuntitled.com/2021/06/16/technique-software-development-on-surface-pro-x/" rel="noreferrer noopener">อ่านต่อได้ที่บทความนี้เช่นกัน</a></p>
<p class = 'license'>
    <a href="#top">&uarr; Go to top</a>
</p></article>
<div class = 'license'>
    <hr />
    <p >
        &copy; 2025. Nick Untitled. / <a href = '/privacy-policy/'>Privacy Policy</a>
    </p>
</div>

<!-- Google tag (gtag.js) -->
<script async src="https://www.googletagmanager.com/gtag/js?id=G-RBEMC5RVL9"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-RBEMC5RVL9');
</script></div>
    </main>
  </body>
</html>