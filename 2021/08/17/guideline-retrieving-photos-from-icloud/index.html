<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  <title>เทคนิคการนำรูปออกจาก iCloud</title><!-- Begin Jekyll SEO tag v2.8.0 -->
<meta name="generator" content="Jekyll v3.10.0" />
<meta property="og:title" content="เทคนิคการนำรูปออกจาก iCloud" />
<meta name="author" content="Kittisak Chotikkakamthorn" />
<meta property="og:locale" content="en_US" />
<meta name="description" content="None" />
<meta property="og:description" content="None" />
<link rel="canonical" href="http://localhost:4000/2021/08/17/guideline-retrieving-photos-from-icloud/" />
<meta property="og:url" content="http://localhost:4000/2021/08/17/guideline-retrieving-photos-from-icloud/" />
<meta property="og:site_name" content="Nick Untitled" />
<meta property="og:image" content="https://sgp1.digitaloceanspaces.com/nickuntitledasset/2021/08/Export-iCloud-Photos.jpg" />
<meta property="og:type" content="article" />
<meta property="article:published_time" content="2021-08-17T23:15:43+07:00" />
<meta name="twitter:card" content="summary_large_image" />
<meta property="twitter:image" content="https://sgp1.digitaloceanspaces.com/nickuntitledasset/2021/08/Export-iCloud-Photos.jpg" />
<meta property="twitter:title" content="เทคนิคการนำรูปออกจาก iCloud" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Kittisak Chotikkakamthorn"},"dateModified":"2024-03-16T09:45:45+07:00","datePublished":"2021-08-17T23:15:43+07:00","description":"None","headline":"เทคนิคการนำรูปออกจาก iCloud","image":"https://sgp1.digitaloceanspaces.com/nickuntitledasset/2021/08/Export-iCloud-Photos.jpg","mainEntityOfPage":{"@type":"WebPage","@id":"http://localhost:4000/2021/08/17/guideline-retrieving-photos-from-icloud/"},"url":"http://localhost:4000/2021/08/17/guideline-retrieving-photos-from-icloud/"}</script>
<!-- End Jekyll SEO tag -->
<link type="application/atom+xml" rel="alternate" href="http://localhost:4000/feed.xml" title="Nick Untitled" /><link rel="shortcut icon" type="image/x-icon" href="/favicon.ico" />
  <link rel="stylesheet" href="/assets/css/reset.css" />
  <link rel="stylesheet" href="/assets/css/normalize.css" />
  <link rel="stylesheet" href="/assets/css/main.css" />
	<link rel="stylesheet" href="https://cdn.jsdelivr.net/npm/katex@0.16.9/dist/katex.css" integrity="sha384-OH8qNTHoMMVNVcKdKewlipV4SErXqccxxlg6HC9Cwjr5oZu2AdBej1TndeCirael" crossorigin="anonymous">
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Noto+Sans+Thai:wght@700&display=swap" rel="stylesheet">
  <link href="https://fonts.googleapis.com/css2?family=Chakra+Petch:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">
</head>
<body a="auto">
    <main class="page-content" aria-label="Content">
      <div class="w">
        <p class = 'back-meta'>
    <a href="/">&lt; Nick Untitled</a>
</p><article>
  <h1 class = 'post-title'>เทคนิคการนำรูปออกจาก iCloud</h1>

  <p class="post-meta">
    <time datetime="2021-08-17 23:15:43 +0700">2021-08-17</time>
  </p>

  
  <figure class = 'featured-image'>
      <img src = 'https://sgp1.digitaloceanspaces.com/nickuntitledasset/2021/08/Export-iCloud-Photos.jpg' />
  </figure>
  

  <p>ปกติเวลาใช้งานไอโฟน ไอแพด หรือแมค เราจะอัพโหลดรูปลงบนระบบ iCloud ที่เป็นบริการคลาวด์ของแอปเปิล เราก็ใช้บริการนี้มาตลอด จนกระทั่งขยายความจุเป็น 2TB ซึ่งเป็นขนาดสูงสุดที่ทางแอปเปิลอนุญาตให้เช่าเพื่อใช้บริการ (ในขณะนั้น) แต่ทีนี้พอผ่านไปซักระยะหนึ่ง เรา<a href="https://nickuntitled.com/2021/05/08/upgrade-ssd-macbookair-2013/" rel="noreferrer noopener">เพิ่มพื้นที่แมคให้มีขนาด 1TB</a> รวมถึงมีฮาร์ดดิกส์ภายนอกที่มีขนาด 2TB อยู่แล้ว ดังนั้นเอง เราเลยคิดว่าจะนำรูปอกจาก iCloud</p>
<p>การนำรูปออกมาจาก iCloud ทำอย่างไรดีล่ะ? จุดนี้ทำได้ไม่ยาก มีหลายเทคนิคที่โพสในอินเตอร์เน็ต คราวนี้เอาเทคนิคที่เราใช้กันดีกว่ามีสองวิธี</p>
<p><!--more--></p>
<h2 id="-">ส่งออกรูปผ่านหน้าเว็บของแอปเปิล</h2>
<p>วิธีนี้เป็นวิธีที่เราแนะนำที่สุด เพราะทำได้ง่าย ไม่ต้องทำอะไรให้ยุ่งยากแบบวิธีหลัง เทคนิคนี้ทำได้โดยไม่กี่ขั้นตอน ทำตามด้านล่างนี้ได้เลยครับ</p>
<p>เราเข้าไปยังหน้า<a href="https://appleid.apple.com/account/manage" rel="noreferrer noopener">จัดการ Apple ID</a> กรอกชื่อผู้ใช้และรหัสผ่าน เมื่อเข้าสู่ระบบเรียบร้อยแล้ว ให้เราเลื่อนหน้าจอลงไปบริเวณ Data&amp;Privacy แล้วเลือกที่ Manage Your Data and Privacy</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/08/Screen-Shot-2564-08-17-at-22.29.42-1024x493.png?resize=580%2C279&#038;ssl=1" class="kg-image" alt="" loading="lazy" /><figcaption>หน้าการจัดการ Apple ID ให้เราเลื่อนลงมาด้านล่างจะพบหน้าจอนี้</figcaption></figure>
<p>เราจะพบหน้าให้กรอก Apple ID อีกครั้ง ให้เรากรอกชื่อผู้ใช้และรหัสผ่าน หลังจากนั้นเราจะพบหน้าจอจัดการข้อมูล (Manage Your Data) ให้เลือกบริเวณ Request a copy of your data</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/08/Screen-Shot-2564-08-17-at-22.31.17.png?w=580&#038;ssl=1" class="kg-image" alt="" loading="lazy" /><figcaption>หน้าจอ Manage Your Data ให้เราเลือกที่ Request a copy of your data เพื่อส่งออกรูปจาก iCloud</figcaption></figure>
<p>กดแล้วเลือกข้อมูลที่เราต้องการให้เอาออกมา กรณีนี้เราเลือกให้เอารูปออกมาใช่ไหมครับ? เราเลือกที่ iCloud Photos ซึ่งทางระบบจะแจ้งว่าข้อมูลเหล่านี้ใช้ระยะเวลานานกว่าปกติ เลือกแล้วกด Continue</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/08/Screen-Shot-2564-08-17-at-22.32.12-1024x411.png?resize=580%2C233&#038;ssl=1" class="kg-image" alt="" loading="lazy" /><figcaption>เข้ามาหน้าจอเลือกข้อมูลที่ต้องการส่งออก เลื่อนลงมาด้านล่างจะเจอหน้าจอนี้</figcaption></figure>
<p>กดแล้ว เราจะตัวเลือกให้เลือกขนาดไฟล์ที่เราต้องการให้ระบบแบ่งไฟล์ตามที่กำหนดไว้ มีตั้งแต่ 1, 2, 5, 10 และ 25GB ตามลำดับ ขึ้นกับความเร็วอินเตอร์เน็ต และความสะดวกของผู้ใช้ เลือกแล้วกดที่ปุ่ม Complete Request ทางระบบจะนำรูปภาพบน iCloud เพื่อบีบอัดไฟล์ให้อยู่ในรูปแบบ zip ขั้นตอนนี้ใช้ระยะเวลาเป็นวัน ขึ้นกับขนาดของข้อมูลที่มีอยู่</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/08/Screen-Shot-2564-08-17-at-22.33.32.png?w=580&#038;ssl=1" class="kg-image" alt="" loading="lazy" /><figcaption>เลือกขนาดข้อมูลที่ต้องการให้แอปเปิลแบ่งไฟล์ zip เป็นส่วน ๆ ตามขนาดทีก่ำหนดไว้</figcaption></figure>
<p>เมื่อแอปเปิลบีบอัดไฟล์เสร็จเรียบร้อย จะแจ้งเตือนทางอีเมล เราสามารถเข้าไปดาวน์โหลดไฟล์ให้ครบได้ตามสบาย</p>
<h2 id="-photos">ส่งออกไฟล์ผ่านโปรแกรม Photos</h2>
<p>ส่วนอีกวิธี เป็นวิธีที่เราทำ เนื่องจากเราเพิ่มพื้นที่ฮาร์ดดิกส์แล้ว เราเข้าไปในโปรแกรม Photos บนระบบปฏิบัติการแมคโอเอส เข้าไปที่ Perferences เราจะพบว่ามีสองแท็บในหน้าการตั้งค่า ให้เราเลือกไปยัง iCloud จากนั้นเลือกให้ดาวน์โหลดรูป Original ทั้งหมดลงเครื่องเลย (สำหรับคนที่ใช้ภาษาอังกฤษจะเขียนไว้ว่า Download Originals to this Mac)</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/08/Screen-Shot-2564-08-17-at-22.20.35.png?w=580&#038;ssl=1" class="kg-image" alt="" loading="lazy" /><figcaption>เลือกข้อนี้เพื่อดาวน์โหลดรูปทั้งหมดลงเครื่องแมค (ในตัวอย่างไม่ได้ใช้ iCloud)</figcaption></figure>
<p>กดไปเรียบร้อย จากนั้นรอให้ทางโปรแกรม Photos จะดาวน์โหลดลงไปในคอมพิวเตอร์ทุกรูป แต่เราใจร้อนหน่อยนึง เลือกรูปทุกรูป จากนั้นกดส่งออกให้เป็นภาพที่ยังไม่ได้แต่งภาพออกไปยังโฟลเดอร์ที่ต้องการที่ Export -&gt; Export Unmodified Original</p>
<p>ขั้นตอนหลังจากนั้นจะเป็นขั้นตอนที่ใช้ระยะเวลาเยอะมาก เพราะรูปรวมกันทั้งหมด 3-4 หมื่นรูป ใช้ความจุประมาณ 140-150GB ของเราใช้อินเตอร์เน็ตผ่านทางไฟเบอร์ของ AIS ใช้ระยะเลาประมาณ​ 3-4 วันจนเสร็จ</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/08/Screen-Shot-2564-08-17-at-22.39.49.png?w=580&#038;ssl=1" class="kg-image" alt="" loading="lazy" /><figcaption>เลือกที่ Export Unmodified Original (ในตัวอย่างไม่มีรูปใน iCloud)</figcaption></figure>
<p>เมื่อเราส่งออกรูปทั้งหมดแล้ว เราบีบอัดไฟล์ให้อยู่ในรูปแบบ tar.gz ที่มีไฟล์แยกเป็นไฟล์ย่อยจำนวนหนึ่งที่มีขนาดประมาณ​ 5GB เราสามารถบีบอัดไฟล์แบบนี้ได้โดยพิมพ์คำสั่งในโปรแกรม Terminal โดย</p>
<pre><code>tar cvzf - &lt;ตำแหน่งโฟลเดอร์ที่เราต้องการบีบอัด&gt; | split -b &lt;ขนาดไฟล์ที่เราต้องการให้ไฟล์บีบอัดที่แยกออกมาแต่ละไฟล์มีขนาดตามที่ต้องการ เช่น 10GB พิมพ์เป็น 1024m&gt; - &lt;ชื่อไฟล์บีบอัดที่เราต้องการลงท้ายด้วย .tar.gz&gt;</code></pre>
<p>ของเราต้องการบีบอัดไฟล์ที่มีชื่อโฟลเดอร์ว่า iCloud Photos ที่เราต้องการให้โปรแกรมแบ่งไฟล์บีบอัดให้แต่ละไฟล์มีขนาด 10GB ที่มีชื่อไฟล์บีบอัดที่เราต้องการว่า photos.backup.tar.gz เราพิมพ์ได้เป็นดังนี้</p>
<pre><code>tar cvzf - iCloud\ Photos/ | split -b 1024m - photos.backup.tar.gz</code></pre>
<p>โปรแกรมจะบีบอัดไฟล์ พร้อมกับแยกไฟล์ที่มีขนาดในแต่ละไฟล์ประมาณ​ 10GB ส่วนสัญลักษณะ \ ตามด้านช่องว่าง อันนี้เป็น Escape Character เพื่อให้ใช้งานกับชื่อโฟลเดอร์ที่มีช่องว่างครับ</p>
<p>เราคัดลอกไฟล์เหล่านั้นลงไปในฮาร์ดดิกส์ภายนอก ทีนี้ เราสามารถใช้งานได้สะดวกแล้วครับ อย่างไรก็ดี เทคนิคนี้มีข้อเสียอยู่บ้างได้แก่</p>
<ul>
<li>ไฟล์เรียงลำดับตามตัวอักษรที่เราถ่ายรูปก็จริง แต่ไฟล์ไม่ได้อยู่ในหมวดหมู่ ทำให้ยากต่อการค้นหาไฟล์ จุดนี้เราสามารถก็อปปี้ไฟล์ให้อยู่ในโฟลเดอร์ี่ต้องการได้ แต่เรายังไม่ได้ทำไว้ ถ้ามีเวลาค่อยมาจัดการไฟล์เหล่านี้อีกทีครับ</li>
<li>เราจำเป็นต้องพิมพ์คำสั่งผ่านคอมมานไลน์ ทำให้คนที่ไม่เคยใช้คอมมานไลน์อาจจะใช้งานได้ลำบากครับ</li>
</ul>
<p>โดยสรุปแล้ว สองเทคนิคสามารถส่งออกรูปภาพออกมาจาก iCloud ได้เช่นกัน เพียงแต่เทคนิคแรกทำได้ง่ายกว่า และเป็นเทคนิคที่เราแนะนำครับผม ผู้อ่านสามารถนำไปทำตามได้ครับ</p>
<p class = 'license'>
    <a href="#top">&uarr; Go to top</a>
</p></article><div class = 'license'>
    <hr />
    <p >
        &copy; 2025. Nick Untitled. / <a href = '/privacy-policy/'>Privacy Policy</a>
    </p>
</div>

<!-- Google tag (gtag.js) -->
<script async src="https://www.googletagmanager.com/gtag/js?id=G-RBEMC5RVL9"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-RBEMC5RVL9');
</script></div>
    </main>
  </body>
</html>