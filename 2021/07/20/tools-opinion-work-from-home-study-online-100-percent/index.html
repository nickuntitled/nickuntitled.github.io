<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  <title>แนะนำเครื่องมือกับข้อคิดเห็นต่อ WFH และเรียนออนไลน์ 100%</title><!-- Begin Jekyll SEO tag v2.8.0 -->
<meta name="generator" content="Jekyll v3.10.0" />
<meta property="og:title" content="แนะนำเครื่องมือกับข้อคิดเห็นต่อ WFH และเรียนออนไลน์ 100%" />
<meta name="author" content="Kittisak Chotikkakamthorn" />
<meta property="og:locale" content="en_US" />
<meta name="description" content="None" />
<meta property="og:description" content="None" />
<link rel="canonical" href="http://localhost:4000/2021/07/20/tools-opinion-work-from-home-study-online-100-percent/" />
<meta property="og:url" content="http://localhost:4000/2021/07/20/tools-opinion-work-from-home-study-online-100-percent/" />
<meta property="og:site_name" content="Nick Untitled" />
<meta property="og:image" content="https://sgp1.digitaloceanspaces.com/nickuntitledasset/2021/07/df9b2213-8964-4897-b181-46f3554afc67.png" />
<meta property="og:type" content="article" />
<meta property="article:published_time" content="2021-07-20T18:59:28+07:00" />
<meta name="twitter:card" content="summary_large_image" />
<meta property="twitter:image" content="https://sgp1.digitaloceanspaces.com/nickuntitledasset/2021/07/df9b2213-8964-4897-b181-46f3554afc67.png" />
<meta property="twitter:title" content="แนะนำเครื่องมือกับข้อคิดเห็นต่อ WFH และเรียนออนไลน์ 100%" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Kittisak Chotikkakamthorn"},"dateModified":"2024-03-16T09:46:01+07:00","datePublished":"2021-07-20T18:59:28+07:00","description":"None","headline":"แนะนำเครื่องมือกับข้อคิดเห็นต่อ WFH และเรียนออนไลน์ 100%","image":"https://sgp1.digitaloceanspaces.com/nickuntitledasset/2021/07/df9b2213-8964-4897-b181-46f3554afc67.png","mainEntityOfPage":{"@type":"WebPage","@id":"http://localhost:4000/2021/07/20/tools-opinion-work-from-home-study-online-100-percent/"},"url":"http://localhost:4000/2021/07/20/tools-opinion-work-from-home-study-online-100-percent/"}</script>
<!-- End Jekyll SEO tag -->
<link type="application/atom+xml" rel="alternate" href="http://localhost:4000/feed.xml" title="Nick Untitled" /><link rel="shortcut icon" type="image/x-icon" href="/favicon.ico" />
  <link rel="stylesheet" href="/assets/css/reset.css" />
  <link rel="stylesheet" href="/assets/css/normalize.css" />
  <link rel="stylesheet" href="/assets/css/main.css" />
	<link rel="stylesheet" href="https://cdn.jsdelivr.net/npm/katex@0.16.9/dist/katex.css" integrity="sha384-OH8qNTHoMMVNVcKdKewlipV4SErXqccxxlg6HC9Cwjr5oZu2AdBej1TndeCirael" crossorigin="anonymous">
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Noto+Sans+Thai:wght@700&display=swap" rel="stylesheet">
  <link href="https://fonts.googleapis.com/css2?family=Chakra+Petch:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">
</head>
<body a="auto">
    <main class="page-content" aria-label="Content">
      <div class="w">
        <p class = 'back-meta'>
    <a href="/">&lt; Nick Untitled</a>
</p><article>
  <h1 class = 'post-title'>แนะนำเครื่องมือกับข้อคิดเห็นต่อ WFH และเรียนออนไลน์ 100%</h1>

  <p class="post-meta">
    <time datetime="2021-07-20 18:59:28 +0700">2021-07-20</time>
  </p>

  
  <figure class = 'featured-image'>
      <img src = 'https://sgp1.digitaloceanspaces.com/nickuntitledasset/2021/07/df9b2213-8964-4897-b181-46f3554afc67.png' />
  </figure>
  

  <p>ในปัจจุบัน สถานการณ์การระบาดโควิด-19 ในประเทศไทยแย่ลงเนื่องจากมีจำนวนผู้ติดเชื้อเพิ่มขึ้นมากเกินกว่า 10,000 คนต่อวัน ร่วมกันกับอัตราการตายของผู้ป่วยเกิน 100 คนต่อวัน และเชื้อโรคที่กลายพันธุ์จนมีสายพันธุ์ Beta, Gamma, Epsilon ทำให้ทางรัฐบาลประกาศลงในราชกิจจานุเบกษาให้บุคคลที่ทำงานในภาครัฐ และภาคเอกชนทำงาน Work From Home ให้ได้มากที่สุดจนเป็น 100% กับให้ภาคการศึกษาสอนและเรียนผ่านทางออนไลน์ แทนที่จะให้เรียนในโรงเรียน/มหาวิทยาลัย [1, 2]</p>
<p>ในบทความนี้จะกล่าวถึงการทำงาน Work From Home คืออะไร รวมถึงความหมายของการเรียนออนไลน์ อุปกรณ์ที่ใช้และพูดถึงข้อคิดเห็นที่มีต่อการทำงานแบบรีโหมด รวมถึงการเรียนออนไลน์อีกด้วย</p>
<p><!--more--></p>
<h2 id="work-from-home-">Work From Home และการเรียนออนไลน์คืออะไร?</h2>
<p>การทำงาน Work From Home (WFH) และเรียนออนไลน์เป็นการทำงาน หรือเรียนที่บ้านแทนที่จะเดินทางโดยรถโดยสาร รถส่วนตัว รถไฟไปยังออฟฟิส/โรงเรียน ซึ่งจะช่วยทำให้คนทำงาน นักเรียน นักศึกษามีเวลามากขึ้นกว่าเดิมแทนที่จะทนกับรถติดระหว่างทาง และลดความเสี่ยงต่อการเจอหน้าซึ่งจะทำให้เกิดการติดเชื้อโควิด-19 ได้มากขึ้น [1-3]</p>
<h2 id="-wfh-">อุปกรณ์ที่ใช้ WFH และเรียนออนไลน์</h2>
<figure class="kg-card kg-image-card"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/07/IMG_6052-1024x683.jpg?resize=580%2C387&#038;ssl=1" class="kg-image" alt="" loading="lazy" /></figure>
<p>การทำงาน และเรียนที่บ้านจะใช้อุปกรณ์ที่เรามีกันทั่วไป ได้แก่คอมพิวเตอร์ตั้งโต๊ะ โน้ตบุ๊ค โทรศัพท์มือถือ แท็บเล็ต ที่มีเทคโนโลยีการสื่อสารทางอินเตอร์เน็ตที่ได้รับการพัฒนาให้มีความเร็วที่สูงมากพอที่จะสื่อสารได้อย่างไม่กระตุก [3]</p>
<p>ที่ในขณะนี้ปี 2564 ความเร็วอินเตอร์เน็ตมือถือเฉลี่ย 51.75 Mbps กับความเร็วอินเตอร์เน็ตบ้านเฉลี่ย 308.35 Mbps และอัตราการใช้งานอินเตอร์เน็ตของไทยที่มีจำนวนเพิ่มขึ้นเป็นจำนวน 48.59 ล้านคน หรือร้อยละ 69.5 จากการรายงานโดย We Are Social ผ่านรายงาน Digital 2021 Global Overview Report [4]</p>
<p>ต่อมา เมื่อเรามีอุปกรณ์ และอินเตอร์เน็ตแล้ว เรามาพูดถึงโปรแกรมบางส่วนที่ใช้ทำงานที่บ้าน และเรียนออนไลน์</p>
<h2 id="-"><strong>โปรแกรมประชุม และสื่อสารทางออนไลน์</strong></h2>
<figure class="kg-card kg-image-card"><img data-recalc-dims="1" decoding="async" src="https://i0.wp.com/localhost/wp-content/uploads/2021/02/8a82c483-9dfc-4e0f-a40e-5ab70dde9cf9-e1624907613462.png?w=580" class="kg-image" alt="" loading="lazy" /></figure>
<p>โปรแกรมประชุมออนไลน์เป็นโปรแกรมที่ใช้ประชุม คุยอบรม สนทนา แชทหรือเปิดคอร์สเรียนออนไลน์สำหรับการใช้งานในทีมที่บริษัท หรือใช้งานในโรงเรียน หรืออื่น ๆ ได้ โดยโปรแกรมในลักษณะนี้มีได้แก่ Zoom, Microsoft Team, Skype, LINE Video Call, Google Hangouts และอื่น ๆ [5, 6]</p>
<p>โปรแกรมเหล่านี้มีให้ดาวน์โหลดใช้งานได้สะดวก รวมถึงใช้งานได้ฟรี แต่อาจจะมีข้อจำกัด ถ้าต้องการใช้งานได้เพิ่มขึ้นมากกว่านี้จำเป็นต้องเสียเงิน ตัวอย่างเช่น Zoom มีข้อจำกัดที่ระยะเวลาการประชุมที่ประชุมได้ไม่เกิน 45 นาที ถ้ามากกว่านั้นจะต้องจ่ายเงินเพิ่ม ส่วน LINE ฟรี คนไทยใช้กันเยอะ เพียงแต่โปรแกรมนี้มีความสามารถหลายอย่าง เสียแต่ไม่ใช่โปรแกรมสนทนาที่ดี เนื่องจากย้าย Account ข้ามแพลตฟอร์มไม่ได้ข้อมูลการแชทจะหายไปก่อน แชร์ไฟล์แล้วมีหมดอายุ เป็นต้น</p>
<h2 id="--1"><strong>โปรแกรมบริหารงาน</strong></h2>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/07/jo-szczepanska-5aiRb5f464A-unsplash-1024x684.jpg?resize=580%2C387&#038;ssl=1" class="kg-image" alt="" loading="lazy" /><figcaption>รูปโดย <a href="https://unsplash.com/@joszczepanska?utm_source=unsplash&amp;utm_medium=referral&amp;utm_content=creditCopyText">Jo Szczepanska</a> บน <a href="https://unsplash.com/s/photos/project-management?utm_source=unsplash&amp;utm_medium=referral&amp;utm_content=creditCopyText">Unsplash</a></figcaption></figure>
<p>โปรแกรมบริหารงานเป็นโปรแกรมที่ช่วยจัดสรรงาน จัดการงาน ติดตามการทำโปรเจคได้ตั้งแต่การเริ่ม จนสิ้นสุดกระบวนการของโปรเจคนั้น ๆ โปรแกรมที่อยู่ในกลุ่มนี้ได้แก่ Trello, Toggl, Jira, Asana, Productboard เป็นต้น [5, 6]</p>
<p>โปรแกรมเหล่านี้มีข้อดีอย่างไร โปรแกรมเหล่านี้มีข้อดีที่เราเห็นภาพรวมของการทำงานมากขึ้น ทำให้เรารู้ได้ว่าความก้าวหน้าของการทำงานเป็นอย่างไรแล้ว และมองเห็น Deadline ของงานว่าจะสิ้นสุดเมื่อไร นอกเหนือไปกว่านี้โปรแกรมช่วยให้ทีมทำงานได้อย่างมีประสิทธิภาพมากขึ้นกว่าเดิม จากที่เคยใช้ Trello แล้ว ทำให้เรามองเห็นการทำงานเขียนโปรแกรมได้ดีขึ้น</p>
<h2 id="--2"><strong>โปรแกรมจัดการไฟล์</strong></h2>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/07/ibrahim-boran-pV5arhEZHiA-unsplash-1024x623.jpg?resize=580%2C353&#038;ssl=1" class="kg-image" alt="" loading="lazy" /><figcaption>รูปโดย <a href="https://unsplash.com/@ibrahimboran?utm_source=unsplash&amp;utm_medium=referral&amp;utm_content=creditCopyText">Ibrahim Boran</a> บน <a href="https://unsplash.com/s/photos/file-storage?utm_source=unsplash&amp;utm_medium=referral&amp;utm_content=creditCopyText">Unsplash</a></figcaption></figure>
<p>เดิมที เวลาเราจัดการไฟล์เราจะจัดการไฟล์ลงบนฮาร์ดดิสก์ภายนอก แฟลชไดรฟ์แล้วส่งไปให้เพื่อนร่วมงานภายในแผนกจนมีการติดไวรัสเป็นระยะ ต่อมามีการพัฒนาโปรแกรมจัดการไฟล์บนระบบคลาวด์มาได้ระยะหนึ่งแล้ว โปรแกรมเหล่านี้ได้แก่ Google Drive, OneDrive, Dropbox เป็นต้น [6]</p>
<p>โปรแกรมจัดการไฟล์บนคลาวด์เหล่านี้มีข้อดีมากกว่าการใช้งานแบบเดิมก็คือสะดวกฮะ เมื่อเราแก้ไขไฟล์อะไรก็ตาม ไฟล์นั้นจะเปิดบนคอมพิวเตอร์ อุปกรณ์พกพาไหนก็ได้ นอกไปจากนี้ เมื่อเราทำงานกันเป็นทีม เราสามารถกำหนดให้มีผู้ใช้หลายคนเข้ามาใช้งานร่วมกันได้ตามที่ต้องการ</p>
<p>อย่างไรก็ดีการใช้งานโปรแกรมจัดการไฟล์บนคลาดว์แบบฟรีเราจะใช้พื้นที่ได้อย่างจำกัด ถ้าเสียเงินจ่าย Office 365 ก็จะได้พื้นที่บน OneDrive เพิ่มขึ้นจนมีขนาด 1TB ต่อคนได้อีกตามที่คนแชร์ Office 365 กันบนเฟสบุ๊ค/ทวิตเตอร์ และอื่น ๆ ครับ</p>
<h2 id="-wfh--1">ข้อคิดเห็นที่มีต่อ WFH และเรียนออนไลน์</h2>
<figure class="kg-card kg-image-card"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/07/IMG_2759-1024x768.jpg?resize=580%2C435&#038;ssl=1" class="kg-image" alt="" loading="lazy" /></figure>
<p>จากการนำ Work From Home ร่วมกับการเรียนออนไลน์มาใช้งานในยุคโควิดที่ระบาดเพิ่มขึ้นอยู่ในขณะนี้ เราจะพบว่ามีข้อดีอยู่หลายข้อ ได้แก่ เพิ่มประสิทธิภาพการทำงานที่มากขึ้น ลดต้นทุนของออฟฟิส หรือสำนักงานลงได้ ยืดหยุ่นมากกว่าเดิม ประหยัดค่าใช้จ่ายในการเดินทาง มีเวลาอยู่กับครอบครัวมากขึ้น สุขภาพดีขึ้น แบ่งเวลาได้ดีขึ้น สื่อสารครูผู้เรียนได้สะดวก และมีเครื่องมือออนไลน์ค้นคว้าข้อมูลมากกว่าเดิม [7-9]</p>
<p>ข้อดีทั้งหมดเหล่านี้ จากที่เรา และหลายคนได้ Work From Home ไปใช้ก็มีส่วนจริง เนื่องจากสภาพการเดินทางในกรุงเทพฯ ที่รถติด และบนรถไฟฟ้าก็มีคนที่หนาแน่นมาก ทำให้ใช้ระยะเวลาเดินมากมากเกินชั่วโมงขึ้นไป พอถึงออฟฟิสแล้วก็ทำงาน กลับบ้านไปเจอรถติดใช้ระยะเวลาเดินทางกลับบ้านราวชั่วโมงขึ้นไป สุดท้ายเมื่อคำนวณเวลาที่เสียไปในการเดินทางแล้ว ใช้ระยะเวลาที่มากจนทำให้มีเวลาอยู่กับครอบครัว อยู่กับลูกลดลง</p>
<p>นอกไปจากนี้ จากสถิติที่ทำเมื่อ 2 ปีก่อน (2019) ก็ระบุด้วยว่ากทม. มีรถติดมากเป็นอันดับต้น ๆ ของโลกอีก แถมเสียเวลาไป 207 ชั่วโมงต่อปีอีก [10]</p>
<p>ต่อมาก็ลดต้นทุนออฟฟิสได้ เนื่องจากเราไม่ต้องไปเช่าออฟฟิสแล้วนี่ เราก็ทำงานที่บ้านแทน จะตื่นมาทำงานก็ตื่นสายได้มากกว่าเดิมที่ต้องตื่นเร็วเพื่อออกไปเดินทางตามย่อหน้าก่อนหน้า สิ่งนี้ทำให้เรายืดหยุ่นได้มากกว่าเดิม</p>
<p>และเรื่องเรียนออนไลน์ก็ดีเช่นกัน เราสามารถสื่อสารกับครูได้โดยตรง จะสื่อสารทางการเรียนออนไลน์บน Zoom หรือพูดคุยผ่านทางการสื่อสารแบบ E-Mail หรือ LINE ก็ทำได้ (แต่เคยเห็นโพสในเฟสก็กล่าวว่าไม่ควรจะคุยผ่านทาง Direct Message)</p>
<p>อย่างไรก็ตาม มีข้อดีแล้วก็ต้องมีปัญหาที่พบเจอจากการทำงาน WFH ได้แก่ การติดต่อสื่อสารลดลง สถานที่พักไม่เหมาะสมต่อการทำงาน ค่าไฟฟ้าและค่าอินเตอร์เน็ตที่สูงขึ้น ทำงานเกินเวลามากกว่าปกติจนประสิทธิภาพการทำงานลดลง [7, 8]</p>
<p>ยิ่งไปกว่านั้น ไม่ใช่ว่าทุกงานจะ WFH ได้ 100% เพราะจากที่เราทำมาแล้ว ยังติดเรื่องงานเอกสารที่ไม่รองรับการส่งงานผ่านออนไลน์ เพราะต้องส่งเอกสารเป็นรูปแบบกระดาษไปยังธุรการที่ภาควิชา กับหลายอาชีพที่ไม่สามารถ WFH ได้ เช่นยาม แพทย์ พยาบาล ทหาร ตำรวจ และอื่น ๆ และบางบริษัทก็ใช่ว่าจะให้ WFH อีกนะ</p>
<p>สำหรับคนที่ติดตามเพิ่มเติม ไปอ่านได้ที่ <a href="https://twitter.com/search?q=WFH%20100%25&amp;src=typed_query&amp;f=live" rel="noreferrer noopener">WFH 100% ในทวิตเตอร์</a> และ <a href="https://twitter.com/search?q=%23wfh100&amp;src=typed_query" rel="noreferrer noopener">#wfh100</a> ได้ครับ</p>
<figure class="kg-card kg-image-card kg-card-hascaption"><img data-recalc-dims="1" decoding="async" src="https://nickuntitledasset.sgp1.cdn.digitaloceanspaces.com/2021/07/compare-fibre-Y8TiLvKnLeg-unsplash-1-1024x683.jpg?resize=580%2C387&#038;ssl=1" class="kg-image" alt="" loading="lazy" /><figcaption>รูปโดย&nbsp;<a href="https://unsplash.com/@comparefibre?utm_source=unsplash&amp;utm_medium=referral&amp;utm_content=creditCopyText">Compare Fibre</a>&nbsp;บน&nbsp;<a href="https://unsplash.com/s/photos/studying?utm_source=unsplash&amp;utm_medium=referral&amp;utm_content=creditCopyText">Unsplash</a></figcaption></figure>
<p>ต่อไป ก็เป็นปัญหาที่พบจากการเรียนออนไลน์ ได้แก่ การสื่อสารทางเดียวที่จำเป็นต้องมีการประเมินเป็นระยะ ข้อจำกัดการเข้าถึงอุปกรณ์การเรียนจากความเหลื่อมล้ำการเข้าถึงเทคโนโลยี ขาดความเป็นส่วนตัว เนื่องจากไม่มีห้องส่วนตัวสำหรับการเรียนออนไลน์ ขาดการคัดกรองข้อมูลที่ไม่น่าเชื่อถือ การใช้เวลาออนไลน์ที่มากจนเกินไป กับผู้ปกครองต้องมาช่วยทำการบ้าน ช่วยสอนการเรียน และไม่มีเวลามาดูแลเด็ก [9, 11-14]</p>
<p>ยิ่งไปกว่านั้น เราจะพบปัญหาเชิงเทคนิคจากการทำงานและการเรียนออนไลน์ รวมถึงปัญหาขาดสมาธิจากการขาดปฏิสัมพันธ์ระหว่างครูผู้สอน และนักเรียน ยิ่งไปกว่านั้น เด็กเล็กก็จะมีข้อจำกัดเรื่องนี้ ทำให้ไม่สามารถจดจ่อกับหน้าจอได้นาน ความเครียดที่เพิ่มขึ้นมากกว่าเดิม ครูให้การบ้านที่เยอะขึ้น ตามการเรียนไม่ทัน เมื่อการสอนผ่านไปแล้ว ก็ผ่านไปเลย ไม่สามารถตามมาดูย้อนหลังได้ แถมบรรยากาศไม่เหมือนที่เราเรียนในห้องเรียนที่สามารถสอบถามคุณครู หรือสอบถามเพื่อนได้นั่นเอง [7-9, 11-14]</p>
<p>เมื่อเกิดปัญหาขึ้นแล้ว เราจะพบข่าวว่า</p>
<ul>
<li><a href="https://www.komchadluek.net/news/edu-health/474406" rel="noreferrer noopener">หลายครอบครัวขาดความพร้อมการเรียนออนไลน์</a> จนมาเรียนกลางแดด และที่อื่น ๆ อันนี้ตรงกับปัญหาที่กล่าวมาในหัวข้อก่อนหน้าแล้ว</li>
<li><a href="https://www.pptvhd36.com/news/สังคม/141295" rel="noreferrer noopener">เด็กเรียนไม่รู้เรื่องมากขึ้น</a> เครียดมากกว่าเดิม จากปัญหาทางเทคนิคของอินเตอร์เน็ต อุปกรณ์ที่ใช้ รวมถึงการเรียนที่<a href="https://www.pptvhd36.com/news/สังคม/151326" rel="noreferrer noopener">เรียนหลายวิชาต่อวันมากขึ้น</a> จากเดิมที่เรียน 3-4 วิชา</li>
<li><a href="https://workpointtoday.com/education-38/" rel="noreferrer noopener">เด็กหลุดจากระบบการศึกษามากขึ้น</a> อันนี้จากปัญหาตามที่กล่าวไว้ข้างบน และปัญหาวิกฤตเศรษฐกิจด้วย</li>
<li>เด็ก<a href="https://www.matichon.co.th/economy/news_2766100" rel="noreferrer noopener">ป่วยเพิ่มขึ้น</a> เด็ก<a href="https://www.thaipost.net/main/detail/109981" rel="noreferrer noopener">น้ำหนักเกินมากขึ้น</a>จากการขาดการเคลื่อนไหว ที่ต้องนั่งเรียนผ่านทางหน้าจอซึ่งใช้สายตามากกว่าปกติ</li>
<li>ข่าวที่โรงเรียนจะ<a href="https://www.thairath.co.th/news/local/east/2107107" rel="noreferrer noopener">ให้แต่งชุดนักเรียน</a> (ที่ถึงแม้ว่าจะเป็นแค่ข้อเสนอแนะ) และ<a href="https://www.sanook.com/campus/1405039/" rel="noreferrer noopener">อีกที่หนึ่งที่ให้แต่งเครื่องแบบ</a> <a href="https://www.sanook.com/campus/1405011/" rel="noreferrer noopener">ถ่ายคลิปเคารพธงชาติ</a> <a href="https://twitter.com/BadStudent_/status/1416323044159549445" rel="noreferrer noopener">ตอบแบบสอบถามความรักสถาบันหลักของชาติ</a> ซึ่งก็เป็นปัญหาเดิม ก็คือต้องการควบคุมนักเรียนให้ได้ตามที่มีคนเคยพูดถึงแล้วเป็นอำนาจนิยมในการศึกษาครับ อันนี้ไปดูต่อใน<a href="https://twitter.com/BadStudent_" rel="noreferrer noopener">เพจนักเรียนเลว</a> และดูใน<a href="https://thematter.co/social/education/interview-chaturon-chaisang/147742" rel="noreferrer noopener">บทความนี้</a>ได้</li>
<li>ข่าวให้<a href="https://www.thebangkokinsight.com/news/politics-general/social/665962/" rel="noreferrer noopener">คืนค่าเทอมด้วย</a> เพราะไม่ได้เรียนในโรงเรียน/มหาวิทยาลัยอยู่แล้ว แถมไม่ได้เข้าแล็บกรอส (Gross Anatomy) แล็บทางเคมี เป็นต้น เราจะจ่ายค่าใช้สถานที่ไปทำไมล่ะ?</li>
<li>และข่าวทางโรงเรียนให้<a href="https://news.thaipbs.or.th/content/306032" rel="noreferrer noopener">หยุดเรียนออนไลน์บางช่วง</a>เพื่อผ่อนคลายความเครียด กับมอบอุปกรณ์การเรียนให้กับที่บ้าน<a href="https://www.thairath.co.th/news/local/central/2143066" rel="noreferrer noopener">ตามข่าวนี้</a> และ<a href="https://thainews.prd.go.th/th/news/detail/TCATG210713224409776" rel="noreferrer noopener">ข่าวนี้</a> รวมถึงมีการให้บริจาคอุปกรณ์การเรียนร่วมด้วย<a href="https://mgronline.com/onlinesection/detail/9630000052638" rel="noreferrer noopener">ตามข่าวนี้</a> และ<a href="https://news.thaipbs.or.th/content/306063" rel="noreferrer noopener">ข่าวนี้</a> เป็นต้น</li>
</ul>
<blockquote><p>ส่วนใครสนใจจะบริจาค ก็จะมีการบริจาคเพื่อส่งต่อไปให้น้อง ๆ ใช้เรียนออนไลน์ช่วงโควิด-19 ได้ครับ ไปตามต่อได้ที่<a href="https://docs.google.com/forms/d/e/1FAIpQLScNiZnKSiJBN2yFCtbT-G1yCJkc2q5Xahlu4K9tLIFuo3OG2g/viewform" rel="noreferrer noopener">ลิ้งค์นี้</a>ซึ่งเป็นตัวอย่างหนึ่ง</p>
<p>ส่วนถ้าขาดแคลนอุปกรณ์ ทาง<a href="https://mgronline.com/onlinesection/detail/9640000064617" rel="noreferrer noopener">ศธ. กล่าวว่าให้แจ้งทางโรงเรียนได้</a>ครับ</p></blockquote>
<p>สำหรับผู้อ่านที่สนใจอ่านเพิ่มเติม สามารถอ่านได้ที่ <a href="https://twitter.com/hashtag/เรียนออนไลน์?src=hashtag_click" rel="noreferrer noopener">#เรียนออนไลน์</a> <a href="https://twitter.com/hashtag/เรียนออนไลน์จะตายอยู่แล้ว?src=hashtag_click&amp;f=live" rel="noreferrer noopener">#เรียนออนไลน์จะตายอยู่แล้ว</a> <a href="https://twitter.com/hashtag/เรียนออนไลน์เราจะตายกันหมด?src=hashtag_click&amp;f=live" rel="noreferrer noopener">#เรียนออนไลน์เราจะตายกันหมด</a> <a href="https://twitter.com/hashtag/การศึกษาฆ่าฉัน?src=hashtag_click&amp;f=live" rel="noreferrer noopener">#การศึกษาฆ่าฉัน</a> <a href="https://twitter.com/hashtag/การศึกษาไทย?src=hashtag_click&amp;f=live" rel="noreferrer noopener">#การศึกษาไทย</a> <a href="https://twitter.com/hashtag/รับทำการบ้าน?src=hashtag_click" rel="noreferrer noopener">#รับทำการบ้าน</a> เป็นต้น ผู้อ่านจะพบว่ามีปัญหาที่เกิดขึ้นกับการเรียนออนไลน์จริง ส่วนข่าวข้างบนเป็นแค่น้ำจิ้ม</p>
<h2 id="--3">ข้อเสนอแนะ</h2>
<p>สำหรับเราแล้วการให้ WFH 100% และเรียนออนไลน์ 100% ก็เป็นไปได้ยาก (ก หลายตัว) ในไทยตามเหตุผลที่กล่าวถึงข้างบนนี้ แต่ของเราขอเพิ่มอีกนิด บรรยากาศแม่งไม่ได้ว่ะ บรรยากาศไม่เหมือนที่ทำงาน ที่โรงเรียนที่จะให้คนมีแรงกระตุ้นที่อยากจะทำงาน อยากจะเรียนมากขึ้น ยิ่งไปกว่านั้นชีวิตในวัยเด็ก วัยรุ่นที่มีการจัดกิจกรรมต่าง ๆ นา ๆ ก็จะขาดหายไป ทำให้เสียเวลาชีวิตในช่วงนี้ (รวมถึงผู้ใหญ่ที่ไม่ได้จัดกิจกรรมตัวอย่างเช่น Outing)</p>
<p><strong>เพราะฉะนั้น</strong> เรามองว่าปัญหาโควิดที่ระบาดเพิ่มขึ้นอยู่ในขณะนี้ เราจะมาล็อคดาวน์ซ้ำแล้วซ้ำเล่าไม่ได้ เพราะการล็อคดาวน์ครั้งหนึ่ง (แบบล็อคดาวน์จริง ๆ ตอนเมษาปี 63 ที่รณรงค์อยู่บ้านหยุดเชื้อเพื่อชาติอะไรนั่น) มีค่าใช้จ่ายที่ต้องแลกที่สูงมาก จากการหยุดกิจกรรมทางเศรษฐกิจที่ปิดร้านต่าง ๆ ให้ซื้อข้าวกลับบ้านได้อย่างเดียว</p>
<p>รวมถึงการขาดการชดเชยจากทางภาครัฐ (ที่ล็อคดวาน์ในขณะนี้ ที่มีข่าวว่ากำลังวางแผนที่จะชดเชยที่ยังไม่ประกาศชัดเจน ถึงมีก็มากระปริบกระปรอยแบบคนเป็นโรคติดเชื้อทางเดินปัสสาวะ) ก็จะเกิดข่าวเด็กหลุดจากระบบเพราะไม่มีเงินจ่ายค่าเทอม ไม่มีเงินจ่ายอุปกรณ์การเรียน จุดนี้เรายังเหมือนเดิม คือเอา <a href="https://thematter.co/social/universal-basic-income-101/135711" rel="noreferrer noopener">Universal Basic Income</a> มาจะดีกว่า ไปดูต่อได้ที่รายการ <a href="https://www.youtube.com/watch?v=cZabs37Yudc" rel="noreferrer noopener">#InHerEyesFriday ของคำผกา</a> (เอามาแปะไว้ด้านล่างนี้) และอื่น ๆ</p>
<figure class="kg-card kg-embed-card"><iframe loading="lazy" src="https://www.youtube.com/embed/cZabs37Yudc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></figure>
<p>ข้อสอง เป็นการตรวจโควิดที่ควรจะตรวจได้เองโดยใช้ Rapid Test ได้เลย ซึ่งจุดนี้ทางรัฐได้ประกาศแล้ว กับการติดตามที่มีประสิทธิภาพมากกว่านี้ เท่าที่ทราบจะมีไทยชนะ อะไรชนะก็ตาม และอื่น ๆ เราจะมีข้อมูลส่วนนี้อยู่แล้ว น่าจะเอามาวิเคราะห์ได้ว่าจุดไหนที่ระบาดเยอะก็ปิดทำความสะอาดได้ จุดไหนไม่ระบาดก็ไม่ต้องปิดประมาณนี้ ซึ่งก็มีหลายคนออกมาแนะนำ และเรียกร้องแล้ว</p>
<p>ข้อสาม วัคซีนโควิดที่มีประสิทธิภาพสูงแบบ mRNA อย่าง<a href="https://en.wikipedia.org/wiki/Pfizer–BioNTech_COVID-19_vaccine" rel="noreferrer noopener">ไพเซอร์ (Pfizer-BioNTech)</a> <a href="https://en.wikipedia.org/wiki/Moderna_COVID-19_vaccine" rel="noreferrer noopener">โมเดิร์นนา (Moderna)</a> ยังไม่มีในขณะนี้ (แต่มีประกาศนำเข้าแล้วนะ คงต้องติดตามข่าวอีกที) แต่เรามีวัคซีนซิโนแวค แอสตร้าเซเนกา และซิโนฟาร์มที่ยังมีประสิทธิภาพสูงไม่พอต่อการป้องกันเชื้อกลายพันธุ์ครับ ถึงแม้ว่าเราจะบินไปฉีดที่ต่างประเทศได้แบบที่บินไปสหรัฐฯ แต่คนในประเทศยังไม่ได้ฉีดตัวที่ดีกว่านี้ เราก็จะหยุดโควิดไม่ได้ครับ อันนี้ก็มีหลายคนที่แนะนำ และเรียกร้องแล้ว</p>
<h2 id="--4"><strong>สรุปแล้ว</strong></h2>
<p>เราไม่แนะนำให้เรียนออนไลน์ รวมถึง WFH 100% ตามที่มีเขียนไปก่อนหน้านั้นครับ ทางรัฐบาลควรจะหยุดการระบาดโควิดที่เพิ่มขึ้นครั้งนี้ให้จบเร็วที่สุดด้วยการตรวจที่มากพอ การติดตามที่มีประสิทธิภาพ และวัคซีนที่มีคุณภาพสูง รวมถึงการชดเชยที่เพียงพอ ไม่ต้องมีเงื่อนไขเยอะแยะ เอาเป็น Universal Basic Income ดีกว่า</p>
<h2 id="--5">แหล่งอ้างอิง</h2>
<p>[1] BRIEF 1.1K ศบค. ประกาศล็อกดาวน์ มีผลพรุ่งนี้ ด้าน ‘ประยุทธ์’ ประกาศ ไม่รับเงินเดือน 3 เดือน [Internet]. 2021 [cited 19 July 2021]. Available from: <a href="https://thematter.co/brief/148556/148556">https://thematter.co/brief/148556/148556</a></p>
<p>[2] สรุปมาตรการล็อกดาวน์ เคอร์ฟิว ขยายพื้นที่ &#8211; ขยายเวลา สกัดกั้นเดินทางข้ามเขต เช็กกิจการไหนเปิดได้ [Internet]. pptvhd36.com. 2021 [cited 19 July 2021]. Available from: <a href="https://www.pptvhd36.com/news/%E0%B8%AA%E0%B8%B1%E0%B8%87%E0%B8%84%E0%B8%A1/151969">https://www.pptvhd36.com/news/%E0%B8%AA%E0%B8%B1%E0%B8%87%E0%B8%84%E0%B8%A1/151969</a></p>
<p>[3] Telecommuting &#8211; Wikipedia [Internet]. En.wikipedia.org. 2021 [cited 19 July 2021]. Available from: <a href="https://en.wikipedia.org/wiki/Telecommuting">https://en.wikipedia.org/wiki/Telecommuting</a></p>
<p>[4] Internet User ในประเทศไทย 2564 ผู้ใช้งานอินเทอร์เน็ตไทยมากแค่ไหนเมื่อเทียบกับโลก &#8211; Marketeer Online [Internet]. Marketeer Online. 2021 [cited 19 July 2021]. Available from: <a href="https://marketeeronline.co/archives/208372">https://marketeeronline.co/archives/208372</a></p>
<p>[5] จะ work from home ยังไงให้เวิร์ก? รวม 10 แอพฯ สำหรับมนุษย์ออฟฟิศที่ทำงานจากบ้าน [Internet]. The MATTER. 2021 [cited 19 July 2021]. Available from: <a href="https://thematter.co/social/10-apps-for-working-at-home/104472">https://thematter.co/social/10-apps-for-working-at-home/104472</a></p>
<p>[6] &nbsp;31 โปรแกรม work from home (ทำงานจากที่บ้าน) อัพเดท ระลอกใหม่ ล่าสุด [Internet]. 2021 [cited 19 July 2021]. Available from: <a href="https://www.brandingchamp.com/work-from-home/">https://www.brandingchamp.com/work-from-home/</a></p>
<p>[7] Work from home คืออนาคตของการทำงานต่อจากนี้? [Internet]. krungsri.com. 2021 [cited 19 July 2021]. Available from: <a href="https://www.krungsri.com/th/plearn-plearn/work-from-home-is-the-future">https://www.krungsri.com/th/plearn-plearn/work-from-home-is-the-future</a></p>
<p>[8] Work from Home มีทั้งบวกและลบ มีเวลามากขึ้นแต่ประสิทธิภาพลดลง | Brand Inside [Internet]. Brand Inside. 2021 [cited 19 July 2021]. Available from: <a href="https://brandinside.asia/kresearch-work-from-home-good-or-bad/">https://brandinside.asia/kresearch-work-from-home-good-or-bad/</a></p>
<p>[9] สรุปข้อดีข้อเสีย การ &#8216;เรียนออนไลน์&#8217; ดีหรือไม่ อย่างไร [Internet]. www.thairath.co.th. 2021 [cited 19 July 2021]. Available from: <a href="https://www.thairath.co.th/lifestyle/tech/1848004">https://www.thairath.co.th/lifestyle/tech/1848004</a></p>
<p>[10] กรุงเทพฯ ดุจเทพสร้าง รถติดหนาแน่นอันดับที่ 7 ของเอเชีย อันดับที่ 11 ของโลก [Internet]. Brand Inside. 2021 [cited 19 July 2021]. Available from: <a href="https://brandinside.asia/bangkok-traffic-index-2019/">https://brandinside.asia/bangkok-traffic-index-2019/</a></p>
<p>[11] หัวไม่แล่น เรียนไม่ไหว ปัญหาที่นักเรียนกลับมาเผชิญ หลังเรียนออนไลน์อีกครั้งในช่วงวิกฤต [Internet]. The Matter. 2021 [cited 19 July 2021]. Available from: <a href="https://thematter.co/quick-bite/online-study-again/132190">https://thematter.co/quick-bite/online-study-again/132190</a></p>
<p>[12] ยกปัญหา 8 ข้อ “เรียนออนไลน์” วันแรกวุ่น [Internet]. Thansettakij. 2021 [cited 19 July 2021]. Available from: <a href="https://www.thansettakij.com/politics/434933">https://www.thansettakij.com/politics/434933</a></p>
<p>[13] คำเปรม พ. ถอดรหัสโควิด ระลอก3 สารพัดปัญหาเรียนออนไลน์ [Internet]. มติชนออนไลน์. 2021 [cited 19 July 2021]. Available from: <a href="https://www.matichon.co.th/education/news_2696116">https://www.matichon.co.th/education/news_2696116</a></p>
<p>[14] เรียนออนไลน์ไม่ใช่เรื่องง่าย เข้าใจปัญหาผ่านคุณครูในวันที่ต้องเปลี่ยนจากกระดานเป็นหน้าจอ – BrandThink [Internet]. Brandthink.me. 2021 [cited 19 July 2021]. Available from: <a href="https://www.brandthink.me/content/online-study-in-thailand">https://www.brandthink.me/content/online-study-in-thailand</a></p>
<p class = 'license'>
    <a href="#top">&uarr; Go to top</a>
</p></article><div class = 'license'>
    <hr />
    <p >
        &copy; 2025. Nick Untitled. / <a href = '/privacy-policy/'>Privacy Policy</a>
    </p>
</div>

<!-- Google tag (gtag.js) -->
<script async src="https://www.googletagmanager.com/gtag/js?id=G-RBEMC5RVL9"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-RBEMC5RVL9');
</script></div>
    </main>
  </body>
</html>