<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  <title>TC 100 KOR (King of Rolling) Season 2 | Nick Untitled</title><!-- Begin Jekyll SEO tag v2.8.0 -->
<meta name="generator" content="Jekyll v3.10.0" />
<meta property="og:title" content="TC 100 KOR (King of Rolling) Season 2" />
<meta name="author" content="Kittisak Chotikkakamthorn" />
<meta property="og:locale" content="en_US" />
<meta name="description" content="None" />
<meta property="og:description" content="None" />
<link rel="canonical" href="https://nickuntitled.com/2019/04/10/tc-100-kor-king-of-rolling-season-2/" />
<meta property="og:url" content="https://nickuntitled.com/2019/04/10/tc-100-kor-king-of-rolling-season-2/" />
<meta property="og:site_name" content="Nick Untitled" />
<meta property="og:image" content="https://sgp1.digitaloceanspaces.com/nickuntitledasset/2019/04/de80aa12-e03b-4a79-a3f3-4ccd97ba9d4b-1.jpeg" />
<meta property="og:type" content="article" />
<meta property="article:published_time" content="2019-04-10T11:17:00+00:00" />
<meta name="twitter:card" content="summary_large_image" />
<meta property="twitter:image" content="https://sgp1.digitaloceanspaces.com/nickuntitledasset/2019/04/de80aa12-e03b-4a79-a3f3-4ccd97ba9d4b-1.jpeg" />
<meta property="twitter:title" content="TC 100 KOR (King of Rolling) Season 2" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Kittisak Chotikkakamthorn"},"dateModified":"2023-05-27T04:47:14+00:00","datePublished":"2019-04-10T11:17:00+00:00","description":"None","headline":"TC 100 KOR (King of Rolling) Season 2","image":"https://sgp1.digitaloceanspaces.com/nickuntitledasset/2019/04/de80aa12-e03b-4a79-a3f3-4ccd97ba9d4b-1.jpeg","mainEntityOfPage":{"@type":"WebPage","@id":"https://nickuntitled.com/2019/04/10/tc-100-kor-king-of-rolling-season-2/"},"url":"https://nickuntitled.com/2019/04/10/tc-100-kor-king-of-rolling-season-2/"}</script>
<!-- End Jekyll SEO tag -->
<link type="application/atom+xml" rel="alternate" href="https://nickuntitled.com/feed.xml" title="Nick Untitled" /><link rel="shortcut icon" type="image/x-icon" href="/favicon.ico" />
  <link rel="stylesheet" href="/assets/css/reset.css" />
  <link rel="stylesheet" href="/assets/css/normalize.css" />
  <link rel="stylesheet" href="/assets/css/main.css" />
	<link rel="stylesheet" href="https://cdn.jsdelivr.net/npm/katex@0.16.9/dist/katex.css" integrity="sha384-OH8qNTHoMMVNVcKdKewlipV4SErXqccxxlg6HC9Cwjr5oZu2AdBej1TndeCirael" crossorigin="anonymous">
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Noto+Sans+Thai:wght@700&display=swap" rel="stylesheet">
  <link href="https://fonts.googleapis.com/css2?family=Chakra+Petch:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">

  
  <script type='text/javascript' src='https://platform-api.sharethis.com/js/sharethis.js#property=688d7febe700c1c978e64da9&product=inline-share-buttons' async='async'></script>`
  
</head>
<body a="auto">
    <main class="page-content" aria-label="Content">
      <div class="w">
        <p class = 'back-meta'>
    <a href="/">&lt; Nick Untitled</a>
</p><article>
  <h1 class = 'post-title'>TC 100 KOR (King of Rolling) Season 2</h1>

  <p class="post-meta">
    <time datetime="2019-04-10 11:17:00 +0000">2019-04-10</time>
  </p>

  
  <figure class = 'featured-image'>
      <img src = 'https://sgp1.digitaloceanspaces.com/nickuntitledasset/2019/04/de80aa12-e03b-4a79-a3f3-4ccd97ba9d4b-1.jpeg' />
  </figure>
  

  <p>TC 100 KOR (King of Rolling) เป็นหนึ่งในงานปั่นจักรยานที่จัดขึ้นโดยทีมงานของ <a href="https://www.facebook.com/TC100ChanolPetcham/">TC randonneurs</a> ที่มีคุณชานล เพชรฉ่ำและทีมงานเป็นคนจัดขึ้น งานปั่นงานนี้ไม่ได้รวมอยู่ในงานปั่น TC100 ปกติ งานนี้จัดขึ้นที่ ต.พลา อ.บ้านฉาง จ.ระยอง ลักษณะของงานที่จัดเป็นแนวไต่เขา และเนินโรลลิ่ง (ไต่เนินขึ้น ลง สลับกันเป็นระยะ ๆ) ระยะทางโดยปกติที่จัดเป็นระยะทาง 100 กิโลเมตร โดยประมาณ อย่างไรก็ตาม เนื่องจากช่วงที่จัดงานเป็นหน้าร้อนทำให้ระยะทางที่จัดลดลงมา 30 กิโลเมตร เหลืออยู่ประมาณ 70 กิโลเมตร ทำให้นักปั่นสามารถปั่นจบได้เร็วขึ้นมากกว่าเดิมครับ</p>

<!--more-->

<p><strong>TC100 คืออะไร</strong></p>

<p>TC100 คืองานปั่นจักรยานที่ได้รับการกำหนดให้นักปั่นปั่นเป็นระยะทางประมาณ 100 กิโลเมตร โดยจะมีจุด checkpoint เป็นระยะ ๆ เพื่อให้นักปั่นลงเวลาในการเข้า checkpoint โดยเวลาที่เข้าแต่ละจุดจะต้องเข้าก่อนเวลาที่กำหนดไว้ ลักษณะเวลาที่กำหนดไว้จะกำหนดเป็นช่วง อย่างไรก็ตามถ้านักปั่นเข้าเร็วกว่ากำหนด ผู้ปั่นต้องรอจนกว่าจุดนั้นจะเปิดเพื่อลงเวลาครับ ในงานนี้เป็นเหมือนการเตรียมตัวก่อนการไปปั่นงาน <a href="https://th.wikipedia.org/wiki/%E0%B8%AD%E0%B8%AD%E0%B9%81%E0%B8%94%E0%B8%81%E0%B8%8B%E0%B9%8C">audax</a> ที่มีระยะทางที่เพิ่มขึ้นมากกว่าเดิม</p>

<p>งาน TC100 KOR เป็นงานที่จัดนอกเหนือจากงาน TC100 ปกติิ โดยงานปั่นงานนี้เป็นหนึ่งในงานปั่น 4 สนามของทั้งหมด หรือที่เรียกว่า 4 Knights ซึ่งแต่ละสนามมีความยากที่แตกต่างกันออกไป ได้แก่</p>

<ul class="wp-block-list">
<li>TC100 Miles จัดที่มวกเหล็ก</li>



<li>TC100KOR (King of Rolling) ที่จะกล่าวถึงในบทความนี้</li>



<li>6 เขา 6 อ่าว จัดที่สัตหีบ</li>



<li>TC100 Extreme (น่าจะจัดที่จันทบุรี แต่ยังไม่แน่ชัดต้องรอทางผู้จัดแจ้ง)</li>
</ul>

<p><strong>ข้อมูลของงานปั่น</strong></p>

<p>งานปั่น TC100 KOR (King of Rolling) เป็นงานปั่นที่จัดขึ้นที่ ต.พลา อ.บ้านฉาง จ.ระยอง โดยปีนี้จัดขึ้นเป็นปีที่ 2 งานนี้ได้รับการกำหนดให้ปั่นเป็นระยะทาง 100 กิโลเมตร ลักษณะสนามที่ปั่นเป็นเนินขึ้น-ลงตลอดระยะทางปั่น นอกจากนี้มีเนินให้ไต่เขาอยู่ 2-3 เนินซึ่งเป็นจุดไฮไลค์ครับ อย่างไรก็ตาม เนื่องจากวันและเวลาที่จัดอยู่ในช่วงหน้าร้อนที่ตอนกลางวันร้อนมากกว่าฤดูกาลอื่น ทำให้ผู้จัดลดระยะทางลงเหลือ 70 กิโลเมตรโดยประมาณ เพื่อให้ผู้ป่น ปั่นจักรยานจบได้เร็วขึ้นโดยไม่เหนื่อยล้าจนเกินไป</p>

<p>เนินที่อยู่ในสนามจะเป็นเนินขึ้น-ลง ซึ่งถ้ารถจักรยานที่ใช้สามารถปั่นส่งขึ้น-ลงเนินได้เร็ว เราจะเหนื่อยน้อยลงครับ แต่รถล้อเล็กจะมีปัญหาอยู่ที่ความเร็วปลายของรถล้อเล็กมีน้อยกว่าล้อใหญ่ ทำให้การส่งลงเนิน-ขึ้นทำได้ไม่ดี ยิ่งล้อเล็กเท่าไรก็ปั่นลงขึ้นเนินจะทำไม่ได้เลย จำเป็นต้องปั่นขึ้นเนินตลอดเวลาทำให้เหนื่อยมากขึ้น ที่เห็นในงานมีล้อเล็กสุดคือล้อ 18 นิ้วที่ใช้จานหน้า 52 เฟือง 11-32 ความเร็วเมื่อใช้เฟือง 11 จานหน้า 52 จะอยู่ที่ 30-35 km/hr ซึ่งไม่เพียงพอครับ นอกจากนี้มีเนินชันอยู่บางจุด แต่ละจุดจะชันราว 5-15% ซึ่งไม่ยาว รถเกือบทุกคันสามารถปั่นขึ้นได้ครับ แต่ถ้าปรับแต่งให้ดีจะทำให้เราปั่นขึ้นได้ง่าย และสบายกว่าเดิม</p>

<p><strong>การเตรียมตัว</strong></p>

<p>รถที่ผมใช้เป็นรถพับ Dahon Horize ที่มี</p>

<ul class="wp-block-list">
<li>ขนาดล้อเป็น 20 นิ้ว (เส้นผ่านศูนย์กลาง 451 มิลลิเมตรตามมาตรฐาน <a href="https://en.wikipedia.org/wiki/European_Tyre_and_Rim_Technical_Organisation">ETRTO</a> และยางที่ใช้เป็น Panaracer Minits Lite 20&#215;1-1/8)</li>

<li>จานหน้า 50/34 เฟือง 11-34</li>
</ul>

<p>ความเร็วปลายจะอยู่ประมาณ 40 km/hr ซึ่งพอไหม คิดว่าไม่นะ โดยอัตราทดที่คำนวณได้จากเว็บ Sheldon Brown จะอยู่ที่</p>

<p>และความเร็วจเมื่อปั่นด้วยรอบขา 90 ครั้งต่อนาทีจะอยู่ที่</p>

<p>คิดว่าความเร็วปลายยังไม่พอต่อการปั่นส่งเวลาลงเนินนะ ถ้าใช้จานหน้าใหญ่ขึ้น หรือเฟืองหลังเล็กลง หรือใช้ล้อใหญ่ขึ้นจะทำให้เราส่งลงเนินได้เร็วขึ้นกว่าเดิม</p>

<p><strong>บันทึกการปั่น</strong></p>

<p>เราเดินทางมาถึงวันก่อนปั่น 1 วันเพื่อมาพักที่เพลย์ พลา บีช รีสอร์ตแล้วพรุ่งนี้มาลงทะเบียนเพื่อรับป้าย และรับใบ brevet (ที่ไว้ลงประทับตราเวลาเข้า Checkpoint) จากนั้นเตรียมรถครับ</p>

<p>รอเวลาสักพัก งานปั่นก็เริ่มราว 7 โมง 10 นาที เราออกไปตาม GPS ซึ่งมีรถไปคนละทางกันกับไนแผนที่ครับ พอผ่านไปได้สักพักเจอกับกลุ่มที่ปั่นเป็นกลุ่มไม่ใหญ่มาก ระหว่างที่ปั่นเจอทางด่วนที่สร้างไม่เสร็จมีพี่ที่ดูแลทางบอกว่าต้องไปอยู่อีกฝั่งนะ</p>

<p>หลังจากย้ายรถจักรยานไปอีกฝั่งแล้ว เราปั่นไปตามถนนรองที่มีขนาดเล็ก วิวสองข้างเป็นสวนไร่นาประกอบกับมีเนินซึมตลอดทาง ช่วงนี้ใช้จานใหญ่กับเฟืองกลางได้อยู่ ปั่นไปเรื่อย ๆ จะเจอเนินที่เป็นจุดที่ชันเป็นจุดแรกเรียกเนินแผ่หลาครับ ความชันอยู่ราว 8-10 % ตอนนั้นใช้จานหน้าจานเล็ก เฟืองหลังเป็นเฟืองขนาดใหญ่ขึ้น แล้วเราค่อย ๆ ไต่ตามเพชเราเองทำให้ไม่เหนื่อยมากนัก</p>

<p>ต่อมาเราลงจากเนินแผ่หลาไปยังเนินต่อไป เป็นลักษณะเนิน rolling ความชันมีตั้งแต่ 3-4% จนถึง 8-9% ใช้เฟืองใหญ่ จานหน้าเล็กได้ แต่ถ้าชันมากเปลี่ยนเป็นจานหน้าเล็กลงครับ เมื่อเราผ่านเน้นได้สักพัก เราจอเนินที่ไต่ขึ้นมาแล้วจะมีสองทาง ทางแรกอยู่ทางซ้ายเป็นจุด checkpoint ที่สองที่เราปั่นลงมาเพื่อเจอแยกนี้เราข้ามไป เราจะปั่นตรงไปก่อนเพื่อไปยัง checkpoint แรก</p>

<p>ลักษณะของ checkpoint แรก เป็นจุดที่ไม่ค่อยชัด ถ้าไม่สังเกตเราก็ปั่นเลยไป จุดนี้เป็นรถตู้ของทีมงานทีจอดอยู่หน้าโรงงาน เราเติมน้ำกับประทับตราแล้วปั่นเลยไป แล้ววนกลับมาขึ้นเนินซึมระยะยาว จุดนี้เราค่อย ๆ ไต่ขึ้นไป พอถึงยอดแล้วเราจะเจอ checkpoint ที่ 2 ที่เป็นเต้นท์ที่กางไว้มีน้ำให้เติม และเราสามารถถ่ายรูปได้ครับ (รูปบนสุดครับ)</p>

<p>เราลงมายังสามแยกที่เจอตอนแรก เราเลี้ยวขวาลงเนินไปยังเนินที่มีลักษณะ rolling เราปั่นไปเรื่อย ๆ ระหว่างทางมีสมตีเป็นระยะ เราจับดรอปของแฮนด์แล้วปั่นไปเรื่อย ๆ ใช้ความเรึว 25-30 km/hr จนกระทั่งเข้าเส้นชัยครับ จุดนี้อากาศเริ่มร้อนและรถเริ่มเยอะ เราต้องใช้ความระมัดระวังเพิ่มขึ้น นอกจากนี้ตะคริวเริ่มมา (ลืมยืดเส้น) ทำให้ต้องพักตามร้านเป็นระยะ อย่างไรก็ตามเราปั่นเข้าจุดสุดท้ายได้ก่อนหมดเวลาราว 1 ชม ครับ</p>

<p>เมื่อปั่นจบแล้วก็ถ่ายรูปรับเหรียญ กินข้าว แล้วนั่งรถกลับบ้าน งานนี้ปั่นจบได้โดยที่ไม่ล้าจนเกินไปนะ</p>
<p class = 'license'>
    <a href="#top">&uarr; Go to top</a>
</p></article>
<div class = 'license'>
    <hr />
    <p >
        &copy; 2025. Nick Untitled. / <a href = '/privacy-policy/'>Privacy Policy</a>
    </p>
</div>

<!-- Google tag (gtag.js) -->
<script async src="https://www.googletagmanager.com/gtag/js?id=G-RBEMC5RVL9"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-RBEMC5RVL9');
</script></div>
    </main>
  </body>
</html>